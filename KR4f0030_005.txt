# -*- mode: mandoku-view; -*-
#+TITLE: 西河集
#+DATE: 2015-08-25 00:29:23.310322
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷五
<pb:KR4f0030_WYG_005-1a>¶
欽定四庫全書¶
　西河集巻五¶
　　　　　　　　　　翰林院檢討毛奇齡撰¶
　　奏疏¶
　　翰林院檢討(臣毛奇齡/)謹¶
　奏為恭¶
　進韻書事臣竊惟古王三重一在考文周官六書首¶
　　重韻學葢審音定律一代之典文繫焉自古韻不¶
<pb:KR4f0030_WYG_005-1b>¶
　　作魏晉以降各創為律韻行世雖其間遞有沿革¶
　　然因陋就簡往往標之作一代法式故唐用切韻¶
　　與五經同頒科塲而宋造禮部韻略特照九經例¶
　　頒行天下眀初甫定鼎即命詞臣宋濂等輯洪武¶
　　正韻一書著為律令夫國家大經大法豈無更重¶
　　于此者而於此急加意哉誠以同文之治大權所¶
　　在不可忽也¶
　今天下車書一家滿文漢字昭然畫一上自章牘下¶
<pb:KR4f0030_WYG_005-2a>¶
　　逮券契皆歴歴遵守獨於韻學多未定者今所傳¶
　　韻書共指為沈韻非沈韻也又指為唐韻非唐韻¶
　　也沈韻與唐韻失傳久矣竊考今本係宋南渡後¶
　　平水劉淵所作而理宗朝為之頒行名壬子新刋¶
　　禮部韻略乃自元迄今不知何故竝傳為沈韻唐¶
　　韻而遵行至四百餘年以訛傳訛從無刋正其是¶
　　非者我¶
皇上聰眀首出開闢景運於四征勿庭之日即為文徳¶
<pb:KR4f0030_WYG_005-2b>¶
　　修來之舉¶
　命中外大臣各舉文學而¶
　親試之一倣唐宋制科舊例分别等第悉授舘職較¶
　　之有司鄉㑹諸科頗為鄭重乃(臣/)等菲薄濫叨¶
　盛典即當日所試文韻或有失押重煩我¶
皇上親為指摘如旗旂蓬逢諸字無不立加剔發升降¶
　　甲乙是¶
皇上生知天縱萬㡬躬親尚於學問嫌微所在剖析毫¶
<pb:KR4f0030_WYG_005-3a>¶
　　末而(臣/)等以庸妄當之寧不自愧因於奉¶
　命修史之暇纂成韻書壹冊悉仍平水舊本而叅訂¶
　　之擬名康熙甲子史舘新刋古今通韻其曰康熙¶
　　者尊¶
　朝廷也猶之明韻冠洪武也曰甲子者記時也與宋¶
　　韻之稱壬子無異也曰新刋新正也宋韻稱禮部¶
　　新刋金韻稱泰和重刋皆是也其曰古今則謂律¶
　　韻與古韻也亦猶元之稱古今韻㑹也第(臣/)纂此¶
<pb:KR4f0030_WYG_005-3b>¶
　　書非敢自信祗以考律審聲古今所重謬承著作¶
　　豈可私行因恭呈¶
睿覽上求審定儻萬㡬之暇一經指析將見七政所照¶
　　六幽盡發闢千古之妄定百世之準昭一代之典¶
　　將見中庸之所為三重周官之所為六書互相炳¶
　　曜以垂於無窮此亦補裨教化贊襄文治之一端¶
　　也若夫考核多疏引據未備明知因端竟委全藉¶
　　踵事惟是遭逢¶
<pb:KR4f0030_WYG_005-4a>¶
聖明千載罕覯當此堯舜之世而不使蒭蕘一得及時¶
　　奉獻徒濫厠從官虚縻嵗月豈不可惜因冒昧呈¶
　進謹將抄謄所撰韻書分為十巻裝成肆冊共壹函¶
　　隨本同上惟祈¶
皇上裁擇施行¶
　　翰林院檢討今在籍(臣毛奇齡/)謹¶
　奏為恭¶
　進樂書事(臣/)竊聞聲音之道與政相通故王者功成¶
<pb:KR4f0030_WYG_005-4b>¶
　　樂作則必辨析宫商考定律吕以求聲音之所在¶
　　凡以為中和之氣所以格天人而和上下非偶然¶
　　也自古樂淪亡聲音之不講西京以還于今㡬千¶
　　年矣(臣/)幼時聞(臣/)父¶
　敕贈徴仕郎翰林院檢討(臣鏡/)每言從祖汀州府同¶
　　知(臣公毅/)往從新建伯王守仁征寧庶人時所俘¶
　　樂工得唐時五調歌譜其中稍稍言五音七律四¶
　　清二變九聲十二管諸法無非皆聲音之事與舊¶
<pb:KR4f0030_WYG_005-5a>¶
　　朝所載樂書徒存備數者大不相同而惜其書在¶
　王師下江南時方馬遺孽各東渡焚刼而其書遂亡¶
　　顧(臣/)父臨殁猶執(臣/)兄手嘆曰聖人生古樂興今¶
聖人已御世三十年後當必有起而興古樂者汝其識¶
　　之暨(臣/)倖通籍謬叨從官嘗于侍班之次得竊聽¶
　殿上中和樂聲暨黄門皷吹今所稱丹陛樂者刻記¶
　　其音節而未之析也㑹西南蕩平¶
皇上命詞臣改定樂章時掌院學士曾以樂章配音樂¶
<pb:KR4f0030_WYG_005-5b>¶
　　下詢(臣/)具議一通但論篇次而未嘗一及歌詠之¶
　　法然(臣/)嘗于入直之暇竊入太常乞觀宫縣諸法¶
　　物親得跪睹¶
世祖章皇帝所改塤篪二器并得聞樂工竊言¶
皇上曾以籥&KR1055;器色中髙字未清為器不中法深嘆¶
聖人聲律身度其能審聲知樂且因律辨器如此歸邸¶
　　踴躍謂¶
聖人既出先(臣/)之言已驗惜其法不傳不能備述以當¶
<pb:KR4f0030_WYG_005-6a>¶
　　一得且日見¶
皇上朝䖍夕惕萬㡬不暇或不宜以制作大事重肆溷¶
　　擾故待罪十年以至乞疾終不敢有所妄獻而罷¶
　　第乞疾之夜夣臣亡兄仁和教諭(臣萬齡/)忽呼(臣/)¶
　　曰大招云二八四上樂之經也汝知之乎(臣/)醒而¶
　　記大招則原有二八接舞四上競氣之文而不眀¶
　　其說或者謂鐘磬二八笛色四上可以正樂然究¶
　　不知呼臣之意之何所為也今年三月(臣/)就醫㑹¶
<pb:KR4f0030_WYG_005-6b>¶
　　城伏讀邸抄知¶
皇上御門偶與左右儒臣示空圍之準指損益之理辟¶
　　蔡孟三九之有差補遷固八生之未盡所云四上¶
　　即一三也徑一不足而圍三有餘則四以上也所¶
　　云二八即復八也隔八相生而至八而復還其始¶
　　則二其八也¶
聖人將出則鬼神通之¶
皇言欲發則鬼神先吿之覺考律算數茫昧千年而先¶
<pb:KR4f0030_WYG_005-7a>¶
　　使舊朝之殘譜暗啓其機審律定聲運㑹將開遂¶
　　令羣臣百姓天下後世並得聞¶
皇上之話言以大昌其說此固¶
黄虞並見之秋古樂再興之候也夫因端啓廸而必集¶
　　羣策以共成之者王者之體也承在上之意而務¶
　　推大而闡揚之以期至于盡為人臣者之職也今¶
聖諭煌然宜有所承而微(臣/)之職又忝在記述雖病臥¶
　　里閻而心縣¶
<pb:KR4f0030_WYG_005-7b>¶
　魏闕槖筆摛文未敢少諉因祗奉¶
皇言而由繹之惟尺&KR1371;有不齊則于是無截管之疑惟¶
　　宻率有不符則于是無累黍之弊惟相生之在聲¶
　　而不在數則于是有四清二變五聲七律之調惟¶
　　推律之可言而不可行則于是有十九宫二十四¶
　　調六十律一千八聲之誤則是¶
皇言一出而其聲已定雖(微臣/)謭陋不足以測髙深之¶
　　萬一而據所傳聞合之¶
<pb:KR4f0030_WYG_005-8a>¶
聖謨若于斯有相發眀者因于伏牀之頃口授(臣/)男庚¶
　　午科舉人(臣逺宗/)把筆編次析作八巻裝成二冊¶
　　共一函名為¶
皇言定聲錄恭呈¶
睿覽并鑒可否乃(臣/)則更有進者從來創建之興闗乎¶
　　運世曩者五㑹遞乘勝國在土準之鄒衍相勝之¶
　　數則¶
　本朝以木徳王何則木尅土也若以劉向相生之數¶
<pb:KR4f0030_WYG_005-8b>¶
　　推之則宜用金徳以金者土所生也乃¶
　開國之初發祥東北於方為木於位為震於律為太¶
　　簇而金以西行而與木相抵故商為金而太簇本¶
　　木位而仍為商音則是木徳金徳正與¶
　開王之所基兩兩相合然而震為雷雷者聲音之發¶
　　商為金金者聲音之成而太簇以人聲而綂隂陽¶
　　該金木以兼綜乎聲音之要是古樂必興固開闢¶
　　以來一大元㑹也至若¶
<pb:KR4f0030_WYG_005-9a>¶
皇上神眀天授原為開闢以來集大成之聖金聲玉振¶
　　端在今日因將所録樂書謹匄掌院學士(臣張英/)¶
　　代為呈¶
　進(臣/)臨呈不勝屏營激切之至¶
　　翰林院檢討今在籍(臣毛奇齡/)謹¶
　奏為恭¶
　進¶
聖孝合錄事(臣/)自本年正月十日接得府縣官吏傳帖¶
<pb:KR4f0030_WYG_005-9b>¶
　　恭迎¶
太皇太后哀詔即隨將軍巡撫各衙門以下暨在籍鄉¶
　　官一同設¶
　位叩頭發哀禮畢(臣/)復于草次俯伏哭問¶
皇帝陛下起居備知¶
聖孝無涯求醫步禱感動¶
天地爾時即有里巷人民北嚮號泣恭紀其事者嗣後¶
　　百日以内咸遵¶
<pb:KR4f0030_WYG_005-10a>¶
　制詔但漸聞官吏居憂商農輟業¶
皇上日侍帷宫哀毁踰禮却啜卧苫唾涕見血¶
　傳諭終服斷以三年羣臣交爭堅不可奪暨乎步送¶
　郊園親衛舁校宫門幕居較過廬次然後¶
　諸王大臣暨各部院司寺衙門以及太學生徒跪¶
　闕舉幡合請即吉上念¶
天地¶
祖宗付託之重下軫九州四海民物之大斟古酌今勉¶
<pb:KR4f0030_WYG_005-10b>¶
　　從衆請是¶
皇上大孝盡哀盡禮既不泥古又不隨俗百凡因革皆¶
　　有確斷制作之聖與繼述之孝兩兩皆見然猶于¶
　　四月七日躬上虞衞¶
山陵奉安諸禮竭盡誠敬在¶
聖人大孝方畏人知而至徳感物㨗于影響(臣/)嘗于即¶
　　吉之後朔望詣學聽講¶
　諭讀法外首宣¶
<pb:KR4f0030_WYG_005-11a>¶
聖孝以宏教化紳士翹首轉相傳導隨有揚頌諸詞敷¶
　　陳嗚咽(臣/)因衆哀慕謹為彚輯旬日之間漸成巻¶
　　帙竊思¶
　大孝性成超文軼舜近傷¶
太皇太后撫育之恩即追念¶
慈和太后襁褓之痛苦心哀思原有未可以示人者且¶
　　孝治所及不闗播誦草野俚諺亦何能仰道百一¶
　　惟恐凟冒¶
<pb:KR4f0030_WYG_005-11b>¶
聖聽反取罪戾獨是周文維則久列詩章大舜克諧亦¶
　　傳虞史况(臣/)職司記述分在敷文當此¶
　孝治煌煌溥天哀感之時而不為之導揚極盛反加¶
　　諱匿是冒昧之情輕壅閟之罪大也因臚次諸詞¶
　　去其草野媟嫚者合得頌若干首賦若干首詩文¶
　　若干首雜體詞若干首彚成一書竊名¶
聖孝合錄謹抄謄裝潢共若干冊匄兩浙巡撫部院(臣/)¶
　　代為呈¶
<pb:KR4f0030_WYG_005-12a>¶
　進伏惟¶
睿鑒採擇施行¶
　¶
　¶
　¶
　¶
　¶
　¶
<pb:KR4f0030_WYG_005-12b>¶
　¶
　¶
　¶
　¶
　¶
　¶
　¶
　西河集卷五¶
