# -*- mode: mandoku-view; -*-
#+TITLE: 西河集
#+DATE: 2015-08-25 00:29:25.897668
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷一百三十二
<pb:KR4f0030_WYG_132-1a>¶
欽定四庫全書¶
　西河集巻一百三十二¶
　　　　　　　　　　翰林院檢討毛竒齡撰¶
填詞(二/)¶
　　　浣溪紗¶
碧玉蒲芽短短針雀羅波底刺當心㧞蒲歸去水滛滛¶
　檝染緑苔疑掩袖幔漂紅露似湔襟晩風吹轉北塘¶
深¶
<pb:KR4f0030_WYG_132-1b>¶
　　　其二¶
溪女粧成出若耶芹絲蓱蔓逼流斜青苔石上浣新紗¶
　愛把單鬟梢竹葉羞將䨇臉近荷花緹油前覆夜來¶
車¶
　　　其三¶
軟緑江波鴨子清日遲逰女遍江城紅橋度燭緩相迎¶
　細馬隔裙穿鐙子平船素手撥簾旌大堤春日往來¶
情¶
<pb:KR4f0030_WYG_132-2a>¶
　　　其四¶
嬌女新籹村艶濃四枝鬟挿石榴紅出門還怕隔溪風¶
　石鏡暗飛山後鵲荻屏銷畵水邊葓西施臺館碧波¶
中¶
　　　其五¶
緑滿南園乳雀栖重花疊葉不通飛小姑獨出採薔薇¶
　珥底珠兒徒刺臉帶穿貝子恐磨衣行行立立自尋¶
思¶
<pb:KR4f0030_WYG_132-2b>¶
　　　其六¶
叢髩輕籠象格紗麴塵巾縐翳朝霞愁聽江閣按紅牙¶
　簮管枉鉸銀蓋葉繡牀空釘白團花游絲飛絮近天¶
涯¶
　　　其七¶
水繞空江葉繞枝竹郎橋畔豆娘祠佳人邂逅最堪思¶
　燭近只將遮幔子風前長自歛衫兒梨花初落酒䦨¶
時¶
<pb:KR4f0030_WYG_132-3a>¶
　　　巫山一段雲¶
篠壁含烟澹椒花滳露稀風吹細雨曉雲低十二碧峰¶
迷　神女祠前泪清猿峽裏啼瞿塘新水麴塵微行客¶
自依依¶
　　　其二¶
寒雨蘿衣濕晴雲蕉帔開空舲峡下近陽臺誰向夢中¶
來　叢笛江妃廟孤舟新婦隈山花石竹不須栽看作¶
小姑釵¶
<pb:KR4f0030_WYG_132-3b>¶
　　　女冠子¶
上元少女誰授玉函金筥倚香壇畫帔藤花淺琱鐘橘¶
乳寒　南宫除牒子北斗動旛干猶見春歸燕似青鸞¶
　　　其二¶
𤣥都清曉坐間碧堂紅草女仙家玉鉿量星豆金&KR0008;煑¶
雪花　駐顔丹作粉繫肘籙垂紗浼浼溝頭水盡胡麻¶
　　　其三¶
上清仙夢恍到十三春洞玉顔紅月下隨王母花前别¶
<pb:KR4f0030_WYG_132-4a>¶
寗封　黄䘜濳解佩赤舄緩弛弓稱名多誤聽為呼儂¶
　　　其四¶
仙房寂寂戲採瑶林珠實是何鄉紅尾梢花犬青衣覆¶
石羊　鮫絲裁綬短鵝管呷笙長倘得逄燕使問昭王¶
　　　其五¶
平明受事堪惜玉笄初侍小茅君薄霧籠青髩輕烟曵¶
䌨裙　鳯銜琪樹藎虬使玉堂雲恐逐童男去思紛紛¶
　　　其六¶
<pb:KR4f0030_WYG_132-4b>¶
碧簫初弄暗想秦樓䨇鳯幾多情玉鍥分蘆節金箱貯¶
棗𩛿　蕉花含秘閣松影落層城誰搗元霜盡見雲英¶
　　　其七¶
短花長葉到處翠軿相接洞中春衣炷熬丹錫脣脂㵸¶
水銀　盤囊閒繫虎塵尾笑遺人總隔蓬萊路也生塵¶
　　　其八¶
金巾姣好長佩玉砂瑶艸受清虛粧鏡殱山鬼香奩撿¶
道書　緗眉遮羽蓋素手滌仙厨每當三五夜望蟾蜍¶
<pb:KR4f0030_WYG_132-5a>¶
　　　其九¶
赤城紫府閒貯元瓏妃女小仙才節擁藍絲葆冠抽緑¶
玉釵　蜂房融日粉蝶夢遶天涯何事劉郎去不歸來¶
　　　山花子¶
蟬翅宫綃傅體寒琵琶掩面夜歌闌挿得鈿頭新撥子¶
是紅蠻　隔舎紫姑星㑹淺開門烏臼雨啼殘曾卜金¶
錢今始騐拆和單¶
　　　其二¶
<pb:KR4f0030_WYG_132-5b>¶
小院風摇九子鈴臨河長對㹀牛星欲上玉機愁杼短¶
織難成　擲縷燭翻嬌鳯出縈絲泪盡濕花生誰道錦¶
文無様子看廻程¶
　　　春曉曲¶
小屏山上西江曲深處落梅寒簌簌曉鑑菱開赭粉紅¶
殘燈穗巻香脂緑　艸頭堦剗襪衩金花裏碧鈎旛勝¶
玉繞鳯䨇簧蠟炙新蚤春驚破霜溪竹¶
　　　菩薩蠻¶
<pb:KR4f0030_WYG_132-6a>¶
含桃着雨花如雪井邊吹落春雲葉鸚鵡結釵樓新娘¶
半上頭　裁衣繙様子壓線盤金篚十五小裙腰能留¶
線幾條¶
　　　前調¶
山雞栖罷烏啼樹迎人燒盡柑紅炬複鑰下銅魚車前¶
一幰除　褥花嘗對縫羞見䨇鴛控漸減玉罏烟人眠¶
故未眠¶
　　　前調¶
<pb:KR4f0030_WYG_132-6b>¶
宜城二月鶯啼蚤羅敷十五䨇鬟小錦帶約桑鈎使君¶
南陌頭　連錢嘶日暮共返宜城渡莫是看羅敷羅敷¶
自有夫¶
　　　前調¶
輕雷鹿鹿宫車轉晩凉偷弄邠王管䨇甲小蠀蛦黄鸝¶
處處啼　春風吹欲遍盡作西清怨暗裏換歌頭伊州¶
似石州¶
　　　前調¶
<pb:KR4f0030_WYG_132-7a>¶
一株栁樹千條葉桃根巧向梅根接花塢暗相通新花¶
隔幾重　寳函春信杳水漫紅魚小半格軸頭絲環環¶
無盡時¶
　　　前調¶
日黄不上粧山面露圓難綴珠簾線種得鬰金花将來¶
浸木𤓰　枕屏山六扇上有江南岸岸盡是呉關關前¶
人未還¶
　　　河瀆神¶
<pb:KR4f0030_WYG_132-7b>¶
楚雨歇殘陽滿庭新月瀟湘松花濕影墜山黄帝女花¶
竿廟旁　瑶瑟洞簫來極浦風吹桂酒椒漿夜半烟寒¶
翠歛幾人能上髙唐¶
　　　其二¶
丹殿俯嵯峨洞庭秋水湘娥深房鬼火暗青蘿嗚咽神¶
絃自歌　文木漆光絲纒腹蕉花影裏㜑娑祗為相思¶
美子燈前一歛䨇蛾¶
　　　採蓮子¶
<pb:KR4f0030_WYG_132-8a>¶
風起蓮江縐緑羅(舉棹/)竝船歸唱採蓮歌(年少/)畫屏只¶
見金鸂𪄠(舉棹/)不信䨇䨇水鳥多(年少/)細萍㸃㸃釘花¶
船(舉棹/)荇線飄飄縳畫竿(年少/)折得小蓮羞並蒂(舉棹/)¶
紅靴鈎入錦裙邊(年少/)¶
　　　更漏子¶
棗屏深樺燭冷複壁照人䨇影魚墜管獸銜環一牀衾¶
枕單　更漏咽樓頭月偏射小牕明蛤紅幕掩鵲橋低¶
銀河又向西¶
<pb:KR4f0030_WYG_132-8b>¶
　　　其二¶
小檀槽新捍撥彈就夜堂秋月銀箭斷玉釵凉燭槃紅¶
泪長　寒角動霜風送驚起金微殘夢關戍柝女郎砧¶
城南秋漸深¶
　　　其三¶
幔鈎繩複斗穗寒夜美人半睡雲掩絮月朧明枕函亭¶
釧聲　蠶燭耀飛蛾遶門外烏啼難曉燔蕙燼隠紗籠¶
罘罳劃碎紅¶
<pb:KR4f0030_WYG_132-9a>¶
　　　其四¶
剪鮫絲量獸錦寛窄燈前自審鈿尺短錯刀殘晩來多¶
少寒　園霧薄林花落水面星摇池閣山犬吠艸蟲鳴¶
曲房魂暗驚¶
　　　其五¶
井梧隂庭樹暝寂寂畫欄人静蠟子熖蟹衣筐隣家夜¶
績凉　芭蕉露零如雨記得暗中歡去宵漏盡曉鐘催¶
碧牕殊未來¶
<pb:KR4f0030_WYG_132-9b>¶
　　　木蘭花令¶
曉鶯娓娓流粧閣日上燭吹紅繡幕束將方帶玉芙蕖¶
褁就半韝銀芍藥　尋花露冷臙脂薄花底暗翻釵子¶
落誰開鴛錦抱輕雲誤使丁娘枕前索¶
　　　小重山¶
春殿香銷鎖碧空夜凉宮漏悄咽銅龍銀河瀉地水漴¶
漴粧初洗殘粉膩溝紅　䨇鳯宿梧桐小桃金井上露¶
華濃長門枉自閉重重珠闥逈時拂玉堦蟲¶
<pb:KR4f0030_WYG_132-10a>¶
　　　其二¶
芳艸茸茸翠輦遲昭陽初日影散彤墀銀旛綵勝戴䨇¶
纚金錯小翦出萬年枝　御苑落花時祠前祈百子漢¶
家池承恩唯有臂紅知中宵夢頻起視臙脂¶
　　　其三¶
黄帕銜鼇結象牀捲衣長拂面侍君王衫襟深惹御篝¶
香綃幛影隠隠見鴛鴦别院罷霓裳衆中新賜著殿¶
頭黄年來獨繫絳紗囊江南路四十杜秋娘¶
<pb:KR4f0030_WYG_132-10b>¶
　　　其四¶
鳷鵲髙翾負日温春氷融太液細流渾嬾調黄子漬香¶
蓀羊車近竹葉滿金盆　十載見承恩踏青隨例出望¶
春門却收銀鑰暗銷魂梨花落深殿又黄昏¶
　　　喜遷鶯¶
榆葉裏楝花前燒盡白&KR0552;烟嬌龍自走不須鞭最喜是¶
鶯遷　歌羽歌舞羽舞人在掌中飛去霧絲裙子本蹁¶
躚何處更留仙¶
<pb:KR4f0030_WYG_132-11a>¶
　　　其二¶
杏苑北曲江西殘雪尚依依輕輪輾絮著人衣拊馬夜¶
歸遲　蓬宴遥蓮漏淺紅燭萬條深院曉來唯聽乳鶯¶
啼移上緑楊枝¶
　　　臨江仙¶
澧浦紅蘭開日暮美人徙倚空亭幽巖春竹雨㝠㝠長¶
思公子愁絶翠雲屏　碧水尚傳瑶瑟怨棖棖夜鼓湘¶
靈蒼梧南去晩山青楚江遷客憔悴不堪聽¶
<pb:KR4f0030_WYG_132-11b>¶
　　　前調¶
秋藕絲裙春樹面龍安寺裏為家時來空館倚欄斜欄¶
前新水日日浸桃花　素手自撩金索動腕繩輕約紅¶
紗東風相見各天涯道傍愁思散作日邊霞¶
　　　前調¶
髙閣近花紅影合繞牀還種青梧西施嬌小似無夫黄¶
金梯滑不見有人扶　茭葉菱根遮浦暗含情但採菖¶
蒲金閶門外夜啼烏女墳前去寒燭照東湖¶
<pb:KR4f0030_WYG_132-12a>¶
　　　前調¶
晩渡潮生野火静叢祠深對江波垂鬟接黛一青娥寳¶
冠珠絡花帔貼銀鵝　估客往來争禱賽隔船吹鳯鳴¶
鼉山低如帶水如羅螭頭黄絹隠隠畫䨇螺¶
　　　前調¶
睡架荼&KR1048;紅刺軟霧中恍蔽輕紈幾番覔釧坐花間香¶
山未煖石炭𢷬烟寒　薄絮裝衣縈背胛空懸辟凍金¶
環武溪雪浄尚征蠻杜鵑聲杳莫是未教還¶
<pb:KR4f0030_WYG_132-12b>¶
　　　竹枝¶
十二峰前(竹枝/)十二灘(女兒/)嘈嘈急水(竹枝/)渡來難(女/)¶
(兒/)瞿塘看似(竹枝/)桃花馬(女兒/)只少裝成(竹枝/)八寳鞍¶
(女兒/)錦江春水(竹枝/)白浮浮(女兒/)擔水嬌娘(竹枝/)踏水¶
愁(女兒/)洗面好來(竹枝/)清溜裏(女兒/)洗足當尋(竹枝/)濁¶
浪頭(女兒/)¶
　　　䨇帶子¶
紅藕香銷暑殿凉玉梭横枕墮釵長東樓賦得新來怨¶
<pb:KR4f0030_WYG_132-13a>¶
中夜看沉龜甲黄　黄甲龜沉看夜中怨來新得賦樓¶
東長釵墮枕横梭玉凉殿暑銷香藕紅¶
　　　其二¶
君在教頭歌昔昔妓看垂手落摻摻裙襇半將遮屐㸃¶
柘竿長是拄腰纎　纎腰拄是長竿柘㸃屐遮將半襇¶
裙摻摻落手垂看妓昔昔歌頭教在君¶
　　　其三¶
樓髙是處盡烏啼栁外烟同翠眼迷流水落花春寂寂¶
<pb:KR4f0030_WYG_132-13b>¶
浮家一檻近前溪　溪前近檻一家浮寂寂春花落水¶
流迷眼翠同烟外栁啼烏盡處是髙樓¶
　　　其四¶
春缸玉酒細鱗紅怨鳥啼花隔數重銀子蒜垂簾押静¶
新開背面兩鸞櫳　櫳鸞兩面背開新静押簾垂蒜子¶
銀重數隔花啼鳥怨紅鱗細酒玉缸春¶
　　　其五¶
誰向粧亭亭後别望中烟雨帶㠶開絲回漫水藍如襖¶
<pb:KR4f0030_WYG_132-14a>¶
黛繞横山青似煤　煤似青山横繞黛襖如藍水漫回¶
絲開㠶帶雨烟中望别後亭亭粧向誰¶
　　　其六¶
紅荷短間白荷長細細風來細細香濃露滑篙聨艇側¶
同來到處問家鄉　鄉家問處到來同側艇聨篙滑露¶
濃香細細來風細細長荷白間短荷紅¶
　　　其七¶
寒雨江汀隔斷橋去時當似不來潮蘭浦憶人愁渺目¶
<pb:KR4f0030_WYG_132-14b>¶
漫漫夜夢合花梢　梢花合夢夜漫漫目渺愁人憶浦¶
蘭潮來不似當時去橋斷隔汀江雨寒¶
　　　其八¶
鳩浮白水踏歌虚髩捋蟲珠雀畫裾樓上捲裳龍女侍¶
溝前御宿卸粧初　初粧卸宿御前溝侍女龍裳捲上¶
樓裾畫雀珠蟲捋髩虛歌踏水白浮鳩¶
　　　甘州遍¶
青槐路迤邐返長楊暮雲翔銀魚立胛金鵝仗帶曾騎¶
<pb:KR4f0030_WYG_132-15a>¶
黄馬射黄羊　歌肆側酒壚旁調鷹牽犬歸去愁殺羽¶
林郎花剗㡌往往賭毬塲暗風揚薫衣透縷隔巷細生¶
香¶
　　　其二¶
金槌去長䇿棗紅騮五陵遊純鈎蒯繞縵胡纓曲氷梢¶
獵獵似星流　兄執㦸弟長秋射飛逐沒嘗見便殿賜¶
衣裘年正少花發醉娼樓錦纒頭幾行歌舞一曲遍甘¶
州¶
<pb:KR4f0030_WYG_132-15b>¶
　　　其三¶
甘州遍𦍑笛又將殘聽聲寒黄花碎葉琱戈鐵馬茫茫¶
飛雪滿燕山　邊角静戌衣單紅閨萬里夢斷都䕶請¶
生還㕍帛逺風急墮旌竿望長安甘泉鐃吹何日達蕭¶
關¶
　　　其四¶
秋風起展轉事長征出邊城彎弧鵲角佩刀犀首趫趫¶
斥突願擒生　收勅勒捲攙槍夜凉頻擊刁斗空磧答¶
<pb:KR4f0030_WYG_132-16a>¶
遥聲轉戰苦車騎未成名塞魂驚琵琶孤塚春艸日青¶
青¶
　¶
　¶
　¶
　¶
　¶
　¶
<pb:KR4f0030_WYG_132-16b>¶
　¶
　¶
　¶
　¶
　¶
　¶
　¶
　西河集卷一百三十二¶
