# -*- mode: mandoku-view; -*-
#+TITLE: 西河集
#+DATE: 2015-08-25 00:29:25.975326
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷一百三十六
<pb:KR4f0030_WYG_136-1a>¶
欽定四庫全書¶
　西河集巻一百三十六¶
　　　　　　　　　　翰林院檢討毛竒齡撰¶
　　填詞(六/)¶
　　　沁園春(即事/有序)¶
　三月四日曹緑嵓明府張宏軒州牧周譽凡孝亷趙¶
　愚公監郡朱服萬别乘羅木桓徐西崖文學招集羣¶
　公修禊于滬城之南園有女妓三人行酒即席朱别¶
<pb:KR4f0030_WYG_136-1b>¶
　乘作沁園春詞予依韻次其後¶
已度三朝忻逢四并重對春波看楊栁堤邊羽觴汎去¶
薔薇洞口油壁來過北地賢賓江南名士人物加于晉¶
永和况雜坐有美人相間齊畫雙蛾　興來酒瀉銀河¶
恰巖畔斜陽照緑蘿看環擁楸枰目縈琢石暗抛博具¶
指印紋螺紅袖香生碧桃花放此際春光可奈何華燈¶
起見樓頭纎月徐上林柯¶
　　　前調(答王西園/見贈之作)¶
<pb:KR4f0030_WYG_136-2a>¶
丁巳之春我來滬瀆喜遇西園念當日聞聲有如日下¶
今朝髙㑹竟在雲間江薛才華廋徐藻采所著佳文是¶
偶言箋題外有吹蓬小令折竹新篇　桃花初漲平川¶
又風起城頭撲栁綿自畫閣攤書談深燭下閒堂贈妓¶
腸斷樽前兩次三番風晨雨夕是處相逢非偶然溝頭¶
水問東西㑹合知在何年¶
　　　前調(送葉天樂/游呉門)¶
凉月銜雲清風出谷秋滿人間况出水芙蓉詩篇絶麗¶
<pb:KR4f0030_WYG_136-2b>¶
環溪修竹酒興將闌子羽湖頭伯通橋畔好友相思嘗¶
往還揚舲去見停來顧渚望去呉關　横塘暑氣將殘¶
更微雨初過銷夏灣只陂有雞棲人歸畫舫丘當虎去¶
寺在青山疇昔曾㳺石城深處夜月清樽酹未乾歌詞¶
罷向旗亭試聽可有雙鬟¶
　　　前調(題閻容庵青谿/傳後  有序)¶
　予夙為調笑詞紀馮弦事惜弦雖令材而事近于媟¶
　渡淮十日晤容庵粉巷出彭生詞讀之初以為賦古¶
<pb:KR4f0030_WYG_136-3a>¶
　耳及讀竟始知為容庵少時事也容庵真今之君虞¶
　樊川矣哉青谿傳辭致幽斐其所答寓札亦復激宕¶
　可誦因為括諸詞合作一首詞雖不工事喜不媟世¶
　毋以予詞入調笑可耳¶
桃葉堤邊琵琶巷裏人字青谿本博陵舊氏愁窺燕幕¶
汾陽公子共聽烏啼春寒愁又度落盡東園幾樹梨空¶
回首正江南烽火塞北征鼙　相誓盈盈兩地奈仙源¶
鷄犬望後都迷况渚下書沉誤排雁影章臺人去遺恨¶
<pb:KR4f0030_WYG_136-3b>¶
桃枝隔巷空還擊臂便鈿合金釵何處思只蠻牋數幅¶
堪付新詞¶
　　　賀新郎(蕭山縣署/贅壻詞)¶
正河陽花滿秋水芙蓉艶紅如翦贅壻淳于千里至早¶
己題詩齊苑喜今日光生銀管古署催粧開錦席看一¶
堂紫罽鋪香軟雙琖暮酌來淺　萬條紅燭燒將短更¶
庭前幾行畫扇遮來宛轉洗馬文章當日事樂令風流¶
不逺况種得藍田瓊琬最羡今宵乘鳯處聽秦臺幾曲¶
<pb:KR4f0030_WYG_136-4a>¶
簫聲緩烏鵲到喜何限¶
　　　滿庭芳(南園公/讌即事)¶
初過清明纔逾上已羣賢髙㑹南園花巖接檻洞口瀉¶
紅泉移得行厨竹裏琱欄曲雜坐金鈿擎觴至紅兒嬌¶
小猶弄剪刀錢　樓前争作伎枰楸壺竹游詠依然看¶
玉釵紛絓薌澤微傳醉煞蘭亭舊侣華燈外新月纎纎¶
當筵賦園如金谷人似永和年¶
　　　前調(為汝南張廣文/題傳竒巻首)¶
<pb:KR4f0030_WYG_136-4b>¶
夏里開基清河啟郡曾燃秘閣青藜髙齋寂静夜聽汝¶
南鷄仿彿神人告語他年事枕畔留題長弓後貂蟬奕¶
葉不數舊關西　黄梁炊未熟翩翩蝴蝶醒後多迷託¶
梨園象板羽殿銖衣千載鳯鸞佳配華茵煖共酌玻瓈¶
聽吹罷一聲長笛無數綵雲飛¶
　　　前調(題玉妃獻冊圖為汝/寧金使君夫人生日)¶
琳畹瓊妃瑶臺金母當年曾駕蟾蜍因披玉冊還御五¶
雲車絓去廬江錦帨閨房秀早被霞裾淮西路春城千¶
<pb:KR4f0030_WYG_136-5a>¶
騎夫壻上頭居　五花裁作誥香奩百琲總是珍珠看¶
平頭擎履編齒吹竽獻得龍泥舊簡傳經後莫問居諸¶
閒相視山桃片片飛滿玉牀書¶
　　　貂裘換酒(題呉寳崖停鞭拂劎/圖和其自題原韻)¶
想此為圖者計生平嶔嶙壘落未經揮灑富貴何時思¶
量起凡事盡如此畫縱滿地才源傾瀉但頻年驅馳南¶
北到頭來抺却當時話惟此劎鎮無價　從前只向車¶
前掛看中原平沙萬里儘堪馳馬建禮門邊題名後便¶
<pb:KR4f0030_WYG_136-5b>¶
到晾鷹臺下且自解雙鐶重把多少英雄今安在遇甘¶
蠅莫折飛蓬射窮與達有時也¶
　　　念奴嬌(即事/有序)¶
　暮春二月寒食夜胡繩先招飲上海署中聽妓酒半¶
　為詞¶
申江官舍看桃花開後栁絲如織伯始風流纔啟宴此¶
夜剛逢寒食燭下新粧榴裙百褶翻盡深紅色那堪小¶
妓病來歌舞無力　聽蓮漏將殘玉觴嬌瀉去脣脂俱¶
<pb:KR4f0030_WYG_136-6a>¶
濕夜雨初過花毯上尚見翠鈿狼藉明日清明來朝上¶
已到處春堪惜勾欄未散漫言今夕何夕¶
　　　前調(徐都官裁枕函實詩名為/詩枕製詞索和漫次其韻)¶
撚髭無計喚奚兒長向水邊山麓蒲簟横陳將偃息好¶
句吟來斷續授冊嫌頻開椷已緩紙片紛零碌游仙欹¶
處斵成五色文木　試啟小簏中空方幱連袵大似青¶
油袱豹首雞鳴俱不用但取便便豕腹夢去無論醒來¶
何事栩栩相追逐蝶庵詩就此時午睡方足¶
<pb:KR4f0030_WYG_136-6b>¶
　　　桂枝香(即事/有序)¶
　馬丹谷伎席有小鬟後至病不能作伎坐侑間詢何¶
　名曰未也宏軒張先生以其氏李且病中遲至取翩¶
　何珊珊之句贈名翩來同席者各為詞記之予與張¶
　南士朱拜石丁殿生徐西崖莫蕙先並作桂枝香詞¶
　時康熙十六年二月三日¶
夜堂聽伎正綘帳花垂玉罏香細蓮炬光中兩兩舞裙¶
拖地忽來金雀鵶鬟小算纔堪瑣兒年紀欄邊歌緩油¶
<pb:KR4f0030_WYG_136-7a>¶
車暗裏翻然而至　便手把金尊徐遞似嫩葉裁衣幽¶
蘭吹氣病起遲來問取小名尚未風流京兆偏憐惜道¶
延年女弟如是珊珊可念何如竟喚翩來為字¶
　　　滿江紅(題呉墨舫桃源圖/步原用文待詔韻)¶
圖畫當年正桃樹生花時節有延州髙士酒顔方熱南¶
浦風光何所似西畸興㑹由來别恰聞人洞口憶當年¶
頻頻說　舟過處涵氷雪花落盡同榆莢嘆青芝白鶴¶
一時都絶凡事總隨風裏絮披圖恍對雲間月幸前賢¶
<pb:KR4f0030_WYG_136-7b>¶
手澤有傳人思來切¶
　　　水調歌頭(詠鹿脯/有序)¶
　家㑹侯邸舍以鹿脯食客方雪岷陳其年及予有詞¶
加豆得乾腊釃酒莫踟蹰奈何置身巖谷其命在庖厨¶
不是籠驢炙豕豈是牛犓鵞胛此物本清虚但束白茅¶
去安問緑蕉無　人一食夀百歲試何如陳蕃設脡相¶
食慢作魯公書皮不必為藻幣腸不足為酒器祗噬此¶
些須客座手能擗何用倩麻姑¶
<pb:KR4f0030_WYG_136-8a>¶
　　　雲仙引(壽王鄂/叔進士)¶
蘭渚亭邊蓮河橋畔髙門乍啟朝陽丹紱繞彩雲翔云¶
是覽予初度争獻仙人九醒觴何限才名今纔四十江¶
左王郎　宫衣試著來長有花下新裁小樂章回首京¶
華難兄執㦸同是東方待補山公正當典簿努力功名¶
看未央他日烏衣黒頭還聚重醉秋光¶
　　　上西平(譚開子貽畫并賦西/平樂詞見訊志謝)¶
嘆年年看不盡短亭花更冬殘雪後停車問誰相憶寄¶
<pb:KR4f0030_WYG_136-8b>¶
來滿幅是烟霞分明指有西陵渡口人家　滄洲近知¶
何處空厯遍路途賖念君也留滯西平思時便望望時還¶
見暮雲遮何年㩦我向青山麓碧湖涯¶
　　　慶清朝慢(湖墅髙㑹同王丹麓/陸□思諸公即席)¶
候屬添絲人方繫䌫還逢髙㑹南皮閒堂夜來紅燭倒¶
映金巵争投博箸妓簾不掛夏侯衣頻傾看有葡萄釀¶
色似臙脂　夙昔祗愁間闊長從紙上汗漫寄相思今¶
夕不知何夕能預斯期城頭紞如五鼓傍筵耿耿玉繩¶
<pb:KR4f0030_WYG_136-9a>¶
低那堪與曹劉沈謝即席為詞¶
　　　醉蓬萊(題贈徐涵之/小蓬萊别業)¶
是南州髙士東海名家西河舊里茅屋數椽縱亭臺無¶
幾牆外疎桐櫩前蘝蔓到處成隂翳人道蓬萊逍遥散¶
誕不過如此　堪嘆年時燕齊呉楚汗漫天涯倦游知¶
止一任人間似桑田海水家有山妻門無雜客架上餘¶
書史安樂窩成吾其從老于是鄉矣¶
　　　蘭陵王(别譚/開子)¶
<pb:KR4f0030_WYG_136-9b>¶
淮南路正值嵩陽歸去梨花晩寒食初過與汝東湖最¶
深處夜凉傾斗醑聽撥銀筝無數扶紅袖酒醒回時長¶
是城頭皷聲曙　恨一别如雨更南北東西春還秋暮¶
許昌宫裏留君住任作賦繁臺題詩梁苑何期此地復¶
相遇彷彿似前度　看舞郡中署便圖遍屏山歌殘燭¶
樹送君還上棠谿渡望長淮千里依然東注那堪言别¶
况緑栁漸飛絮¶
　　　風流子(答和桐城何/令逺見寄)¶
<pb:KR4f0030_WYG_136-10a>¶
浮山如在眼樅陽路時望大江遥想當日長瑜曾為四¶
友今聞子季仍號三髙從誰道十年黄令閣一别湛郎¶
橋湖上風光全隨蓬轉江南春信半在梅梢　幸新來¶
無恙詞中尚記得醉卧甘蕉不道安成前度良夜迢迢¶
自白鷺洲邊歌殘纎月紅螺澤畔酒散寒潮試問梁園¶
賓客誰憶枚皋¶
　　　南浦(和徐西/崖贈别)¶
最傷心處是紅亭載酒上河橋多少畫欄干外楊栁正¶
<pb:KR4f0030_WYG_136-10b>¶
垂條五兩南風欲度趂申江幾曲暮歸潮奈離筵人散¶
贈鞭情重雙淚落征袍　此地遨遊堪戀遍亭臺春意¶
閙花梢長載佳人油壁深夜教吹簫况值歌成南浦也¶
為君重撥紫檀槽且和歌一闋問當前誰最魂銷¶
　　　西河(答和王西/園送别)¶
春去久怕逢客館長晝寄君書到正街頭濯枝雨後那¶
堪黄浦晩潮生一帆吹下如溜　憶當日方邂逅按歌¶
新記紅豆酒間移燭和予詞霎時草就囱囱散去鎮蹉¶
<pb:KR4f0030_WYG_136-11a>¶
跎蜀葵花發時候　驪駒唱罷頻把袖看江流如許顰¶
皺遥指垂楊渡口更短亭東上酒家依舊欲放歌何時¶
還又¶
　　　滿庭芳(又一體沈失題似/為同館  氏生日)¶
梔子開殘宜男採遍日長深院啼鶯正荷衣被暑裁剪¶
初成曾向慈恩寺裏春池淺蘸筆題名人争看風流㧞¶
俗第一呉興　相驚舊時八詠東陽雲起處藻思縱横¶
恰衣盤雕錦紙染紅菱羡煞絲綸世掌鳯池上綷羽争¶
<pb:KR4f0030_WYG_136-11b>¶
明懸弧處堂前花發海上雲生¶
　　　剔銀燈(詠米家燈/  有序)¶
　梁尚書席上有燈為宛平米氏所製堆紗叠縠作山¶
　水花鳥人物座客各有詞屬和焉¶
百尺氷荷可喜况滿壁盡張羅綺翦縠為欄堆紗作樹¶
不數米家山水隔屏人指道人在隔花屏裏　金粟玉¶
蟲纍纍光到處轆轤齊起雞戴珠竿龍銜火籥總是數¶
條紅紫燈前且醉看燈影照人何幾¶
<pb:KR4f0030_WYG_136-12a>¶
　　　題姚將軍五圖詞(今存/一首)¶
　　　　相見歡(桃源採/藥圖)¶
何來採藥仙源問當年云是伏波横海舊登壇　麟閣¶
裏滄洲意任相看一似桃花流水向人間¶
　　　臨江仙合詞(題為奉贈何梅庄使君夫子作因/使君初守越既使牂柯後復為兩)¶
　　　　(浙督糧少叅因有此詞但合二闋為一首/不分又同一韻故照本抄入不敢移易)¶
當日虎符初下處桃花開滿山阿萬層綘帳覆來多驅¶
鹽投峻阪㧞羽出虞羅　一自龍山髙㑹後春江曾哭¶
<pb:KR4f0030_WYG_136-12b>¶
曹娥天南萬里到牂柯帝鄉把琖去錦里盼車過　誰¶
料十年星紀換延津還汎仙槎江淮轉運使如何金笳¶
開越嶠繡棨動呉波　幸得閒堂仍聚首清樽頻把玻¶
㼈劉郎前度喜重過公門桃樹老猶有舊枝柯¶
　　　十美圖詞(為汪蛟門主事/作  今存三首)¶
　　　　減字木蘭花(燈下收/書圖)¶
合歡成被鋪就鷓鴣單枕膩豹髓全融肯負饞燈入夜¶
紅　壁光如曙翻恨袖梢遮不住收却殘書何用掀翻¶
<pb:KR4f0030_WYG_136-13a>¶
壘算珠¶
　　　　菩薩蠻(午睡/圖)¶
玉欄長夏金塘裏軒窻四面荷風起菀蒻織花紋盤盤¶
散緑雲　栁帷褰未閉隔水窺人至待起整釵鈿郎今¶
未可前¶
　　　　虞美人(紅絲拂子/打檀郎圖)¶
樂陵臺下看紅藥底處曾相謔苔衣掩盡石欄花辜負¶
東園杏子數枝斜　紫龍髯拂珊瑚柄秃袖紅相映郎¶
<pb:KR4f0030_WYG_136-13b>¶
身豈有赭頭蠅暫作呉宫㸃墨白螺屏¶
　　　兊閣十詞(有/序)¶
　予游淮時閻子牛叟與丁少君敦伉儷之好作兊閣¶
　十闋索予和詞予未有以應也閱一十八年予赴¶
召至京師值牛叟年七十丁夫人已亡其嗣君百詩重¶
　貽書并幣專使赴長安請和前詞蓋欲以承尊人歡¶
　當稱觴地也予始理其詞對使和去其十闋皆有題¶
　依題演義不自解工拙牛叟知我定有以諒之耳¶
<pb:KR4f0030_WYG_136-14a>¶
　　　　南歌子(齊世家/彤史)¶
朱閥迎齊女金箱貯楚雲髙閣傍斜曛阿誰居閣上濟¶
陽君¶
　　　　鵲橋仙(證前/生)¶
蓬山小吏上清舊籍曾控九仙朱鯉若非花下認前身¶
幾負却雙成久矣　楓亭何在治装東去請食宋家荔¶
子縱然置驛未能通也勝看忠州畫裏¶
　　　　小重山(雙魚/問)¶
<pb:KR4f0030_WYG_136-14b>¶
兩地烽烟天一隅蔣山西盡處莫愁湖誰言流水隔姑¶
蘇春潮上中有一雙魚　緘處印含朱澤蒲裁作線界¶
蜘蛛簮花小字畫來疎憑偷看傳作竇家書¶
　　　　荷葉杯(維摩天女/恰同叅)¶
乃與阿潘同住何故花月映江潭問誰還宿普明龕叅¶
麽叅叅麽叅¶
　　　　天仙子(病榻/閒情)¶
長向花前攤女史一榻自安花蔓裏儘教春去病還留¶
<pb:KR4f0030_WYG_136-15a>¶
捐藥餌弄筆底全似建安女博士　堦下稚童摇葛藟¶
滿院月明清似水漫言蓁莽辟除難君意氣且已耳汎¶
埽請從一室始¶
　　　　十六字令(佐/家)¶
齊代逺空吟乘馬篇真珠釧解作算商錢¶
　　　　栁梢青(聨/吟)¶
錦闥閒心緑牕幽興得句相調何意東園杏花開遍又¶
是春朝　丁娘且索揮毫甚處見歡情久要幾闋清詞¶
<pb:KR4f0030_WYG_136-15b>¶
數行細字一幅生綃¶
　　　　西河(琴奕/雙清)¶
且慢記琴心當日何似只看緑綺繞孤桐素絲未理髙¶
山流水有誰聽離懐此際如寄　况花底楸樹子舊枰¶
在斷垣裏空留遺掛紫檀心琢成纍纍横横直直試躊¶
躇幾曾閒却纎指　是中意誠莫已良人惜未能此追¶
憶爾時佳致或庶幾皷瑟湘靈堪比何况圍棋張良娣¶
　　　　臨江仙(逮/下)¶
<pb:KR4f0030_WYG_136-16a>¶
不辨黄鸝能却妬臨溪且採茵陳文園能聘茂陵人君¶
心難問取我見也憐生　今日秦淮相接處當年桃樹¶
桃根門前流水記前因鬘陀花下影同拜繡幢身¶
　　　　瀟湘逢故人慢(採/菱)¶
採菱歌罷見紫角新翻緑苞初卸問灌湖前汊女伴恁¶
來遲停船相迓紅袖風吹剛一望夕陽西下喚侍兒慢¶
捲朱竿菱刺又牽羅帕　舉棹去南浦夜歎洲盡含霜¶
灣名銷夏此事思如乍待舊約重尋流光不借幾度秋¶
<pb:KR4f0030_WYG_136-16b>¶
風看浩浩長淮東瀉好愁人翠藻清漣猶是參差如畫¶
　　　樂府補題和詞(樂府補題者南渡越州諸處士/所作詞也巻首載玉笥王沂孫)¶
　　　　(聖與蘋洲周密公謹以及菊山唐珏玉潜後/村仇逺仁近共十三人同于宛委山房諸處)¶
　　　　(詠龍涎香白蓮蟬蓴蟹五題其調為天香齊/天樂摸魚兒水龍吟桂枝香合一抄本在梅)¶
　　　　(市祁宅藏書中禾中米竹垞為序之而鏤板/京師且屬同館作和詞各五首初晴歸田後)¶
　　　　(其五詞俱亡矣後陳其年遺稿中有白蓮蟹/二詞是初晴作註筆甚明因匄其年手抄稿)¶
　　　　(附載于此/共二首)¶
　　　　水龍吟(白/蓮)¶
<pb:KR4f0030_WYG_136-17a>¶
前湖十里芙蓉到門皦皦明如練波光雲映蘆碕鷺下¶
宛然一片緗菂含鉛青房濾粉素珠成串便採蓮紅女¶
絳裙千褶遮葉住有誰見　只為社中人散倚遥空削¶
成難辨赤欄橋子無端愁把碧天遮斷月下飛香霜前¶
落葉容華將變但秋衣未製剪來朶朶不須染茜¶
　　　　摸魚兒(蓴/)¶
但秋風有誰還憶夏𤓰冬菜春韭兒家住近横塘曲長¶
在栁姑廟後相邀取借隣女花竿挑起紅絲瀏摘來盈¶
<pb:KR4f0030_WYG_136-17b>¶
缶任九月豬毛百莖雉尾總貰一壺酒　晶瀜甚漫說¶
白如瓊玖下將鹽豉烹就鈿頭釵脚難形似只顧流匙¶
在口還念否料拾鱠分鯖未是和羮手躊躇良久便羊¶
酪能勝龍酥堪敵歸去也何有¶
　¶
　¶
　¶
　西河集巻一百三十六¶
