# -*- mode: mandoku-view; -*-
#+TITLE: 西河集
#+DATE: 2015-08-25 00:29:26.019566
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷一百三十八
<pb:KR4f0030_WYG_138-1a>¶
欽定四庫全書¶
　西河集卷一百三十八¶
　　　　　　　　　　翰林院檢討毛竒齡撰¶
　　七言絶句(一/)¶
　　　發采石¶
天門相望楚江秋采石磯邉舊酒樓醉裏乗潮牽纜上¶
不疑江水向東流¶
　　　小孤關下作¶
<pb:KR4f0030_WYG_138-1b>¶
小孤江畔海門關日暮孤舟自去還神女廟前雲乍歛¶
秋花開滿宿松山¶
　　　伊州排遍¶
清商新曲唱伊州才唱伊州泪欲流拂雲堆上看青雁¶
回樂峰前跨紫騮¶
　　　水鼔子¶
燕尾蝥弧鵲尾旗從征三十羽林兒秋來莫過胭脂嶺¶
怕見閨中顦顇時¶
<pb:KR4f0030_WYG_138-2a>¶
　　　逢黄大飲¶
二十年前江夏黄相逢各訝鬂毛蒼閶門菰菜蘇州酒¶
錯指夫椒是故鄉¶
　　　予與張四兄弟作雁序游久矣今來石陽遇令¶
　　　　叔三先生于施公湖西署中値其初度湘潭¶
　　　　王生索共題巻軸以賀倉卒書獻情見辭語¶
清河先輩杖鄉年十月寒花照酒筵恰是西江秋泛後¶
石陽城下米州船¶
<pb:KR4f0030_WYG_138-2b>¶
　　　二¶
少年曾與阿咸游苦憶黃公舊酒樓不道步兵裁六十¶
它鄉還得醉扶鳩¶
　　　三¶
先生近倚謝宣城未返山隂道上行六十年来最可念¶
石陽重遇舊毛生¶
　　　四¶
小春初見拒霜開同醉湖西幕府來願借使君亭下水¶
<pb:KR4f0030_WYG_138-3a>¶
爲君重洗百年桮¶
　　　送劉博白之任¶
蒼梧萬里碧天廻君到天門瘴自開不識舊時賢使在¶
雙山曾採綠珠來¶
　　　二¶
新懸黄綬向南天獨上交州萬里船我欲從君游覽去¶
綠珠井上燕山前¶
　　　種蓮號子¶
<pb:KR4f0030_WYG_138-3b>¶
青螺江頭種木蓮紅蓮種在白蓮邉大姑愛紅儂愛白¶
相看總是一般憐¶
　　　晩泝章江上峽江口¶
章江西上峽江開嶻&KR1110;山城峽口廻兩岸青林懸落日¶
不知身自剡中來¶
　　　觀洧有感¶
洧水來觀已暮春高梁千尺覆通津楊花陣陣飛如雪¶
誰是當年贈芍人¶
<pb:KR4f0030_WYG_138-4a>¶
　　　一公自雲門來過¶
春雲熠熠海東生擬泛浮杯渡海行偶向五雲門下過¶
便敎雲氣滿江城¶
　　　戴金索書詩巻留别書後¶
毛子將行别戴逵留書新句慰相思空庭一片清宵月¶
照見秋蛇綰草時¶
　　　江上吹笳曲¶
楊桞青青覆淺沙西陵江上暮吹笳前旌已渡猫兒口¶
<pb:KR4f0030_WYG_138-4b>¶
後部還尋師子花¶
　　　妓墳¶
葛洪井畔麗人家隔歲山前塟女娃幾寸綠羅衣上土¶
春來開作野藜花¶
　　　章江舟夜題趙文敏文姬歸漢圖¶
數尺吳綾凍女裁王孫幽意使人哀朔風吹角章江靜¶
恍見文姬塞上廻¶
　　　蕭伯升邀甡春浮園度臘不果將赴蕭江覆寄¶
<pb:KR4f0030_WYG_138-5a>¶
　　　　見懷¶
欲赴蕭江偪歲除燈前重寫别君書久行不道離家苦¶
説到東歸泪滿裾¶
　　　二¶
秋風相約泛仙槎許過西昌蕭綘家寒雨一帆頻夢見¶
春浮園上雀梅花¶
　　　三¶
東行歲暮役車休囘望西昌愁復愁此去思君還不遠¶
<pb:KR4f0030_WYG_138-5b>¶
蕭江仍在贑江流¶
　　　和燈夕詩(有序/)¶
　友與當壚者會燈夕已當壚者他從遠矣次年是夕¶
　重貽詩和韵者友人之請矣或曰丘隨事¶
碧雞坊裏聽吹簫紫嶠紅泉隔路遙萬樹銀花一輪月¶
依然今夕是元宵¶
　　　黄家亭子¶
黄家亭子傍東溪碧樹紅欄面面低曾繫幔舟亭子外¶
<pb:KR4f0030_WYG_138-6a>¶
藕花初落水禽啼¶
　　　二¶
八月凉風起畵橈滿塘楊桞拂秋潮春還欲别王孫去¶
思煞亭前紅板橋¶
　　　三¶
西樵山人隔巷居黄園東去種栟櫚聽山堂好吾曾到¶
竟日開簾讀素書(馬西樵聽山/堂在黄園左)¶
　　　四¶
<pb:KR4f0030_WYG_138-6b>¶
翩翩江夏舊黄童只向東隣事馬融冰雪獨留綘帳下¶
山茶開盡滿園紅(此首贈黄二/公子翰也)¶
　　　題鳬亭(爲樂六/舞也)¶
茭花四月滿前汀對水柴門晝自扄幾曲湖光烟棹裏¶
何人不識是鳬亭¶
　　　二¶
鳬亭髙榻枕清虚亭下還留子敬廬鳴鶴在隂應有和¶
只愁驚起石潭魚(亭下曇廬爲令/嗣功昭詠室)¶
<pb:KR4f0030_WYG_138-7a>¶
　　　送周翁赴令子和州官署是時十月値八十初¶
　　　　度¶
先生八十老林丘擬作淮南八子游蘋葉蓼花牽錦纜¶
西風八月上和州¶
　　　二¶
横江官閣蓼花生畵舫紅簾相送迎正値小春初度近¶
彩衣應舞厯陽城¶
　　　秋夕懷友¶
<pb:KR4f0030_WYG_138-7b>¶
黄榆落盡薊門秋都尉臨關換罽裘只有嚴寒蘇屬國¶
還持旌節海西頭¶
　　　題朝陽松鶴幛子¶
瞥見浮丘仙驥才松枝掠羽雪霜開錦屛七尺朝陽影¶
時有銜珠破壁來¶
　　　二¶
衣裁白雪頂裁丹萬里長風動羽翰浮浮日影連滄海¶
片片松花落紫壇¶
<pb:KR4f0030_WYG_138-8a>¶
　　　興慶宫詞(一作開/元宫詞)¶
興慶西宫夜未央梨園新笛奏漁陽誰將凝碧池頭月¶
吹出并州塞上霜¶
　　　漁山平賊凱歌四首¶
江東千里巨藩開叠鼓鳴葭振外臺白日羽書三奏捷¶
漁山小宼夜平來¶
　　　二¶
節使行軍出鑑湖銅魚符間木魚符虎爪山頭馳牧馬¶
<pb:KR4f0030_WYG_138-8b>¶
雞心嶺下射飛狐¶
　　　三¶
單車刺史舊行邊山郡飢來宼盜連䧏幡齊出蘭隂砦¶
解劍爭歸瀨上田¶
　　　四¶
襜帷昨嵗賜明光凱樂今朝奏上方誰道雈苻多竹箭¶
悠悠旌斾返東揚¶
　　　寄京兆杜二游雲間二首¶
<pb:KR4f0030_WYG_138-9a>¶
西安杜預武昌侯曾向山隂鏡裏游長日榴花歸去晩¶
尋君只在澱湖頭¶
　　　二¶
青龍戰艦白龍沙玉鱠金虀醉晩霞却憶若耶春泛後¶
淥波長映杜陵花¶
　　　送客入蜀¶
西到成都未有期春江淼淼接天涯須知莊蹻三巴路¶
不在秦王萬嵗池¶
<pb:KR4f0030_WYG_138-9b>¶
　　　送髙公之任惠州¶
嵩螺山下古龍川瘴裏花飛繞翠田前去陸郎須記得¶
尉陀今是漢家年¶
　　　舟中聽祁兵憲歌兒¶
桃花新水木蘭舟一曲春波水自流夾岸垂楊牽不住¶
東風吹過白蘋洲¶
　　　二¶
停船捲幔立雙娥按拍重爲宛轉歌只聽簫聲翻淥水¶
<pb:KR4f0030_WYG_138-10a>¶
那知山色似青螺¶
　　　元夕樟湖渡看迎燈口吟¶
樟湖古渡暮登䑓火嶠星槎看渡來千條紫電江心轉¶
萬叠紅龍水上廻¶
　　　古意¶
五原烽火夜猶驚莫道王威不在兵但使將軍屯細桞¶
何須年少請長纓¶
　　　凉州詞¶
<pb:KR4f0030_WYG_138-10b>¶
漢家天子射熊歸晝祀神宫夜有輝金馬門前留執㦸¶
銅駝觀裏侍充衣¶
　　　二¶
凉州一闋朔風髙彈成金屑紫檀槽出塞馬銜青苜蓿¶
入關人載碧葡萄¶
　　　何紫翔女弟子鎦姬彈琴¶
裁拂朱絃花又開洞庭秋思聽悲哀從敎認得鎦姬在¶
猶道湘靈鼓瑟來¶
<pb:KR4f0030_WYG_138-11a>¶
　　　二¶
青鴉髻子綘羅裙紅燭燒殘夜未分忽聽一彈盧女曲¶
階前紅藥墜紛紛¶
　　　黄開平四十初度¶
文園丈人南澗邉千頭橘柚萬頭蓮秪緣誤食中山酒¶
醉臥湘湖四十年¶
　　　二¶
軒轅厯日記來無但見蘋花滿上湖不使山公爲郡簿¶
<pb:KR4f0030_WYG_138-11b>¶
頓令四十老菰蘆¶
　　　北新號子¶
北新關前銀杏黄小船風起大船凉只愁日日秋風順¶
吹殺樓頭新嫁娘¶
　　　二¶
髙官大估坐樓船小艇嬌娘最可憐關前採菱關後賣¶
也須出與鈔關錢¶
　　　同江右王猷定禾中朱彞尊越城汎舟赴姜國¶
<pb:KR4f0030_WYG_138-12a>¶
　　　　昌廷梧暨承烈啟埈三令姪南華山莊讌集¶
　　　　即事¶
輕舟共泛越江春句踐城邉採綠蘋右軍已作山隂客¶
買臣本是會稽人¶
　　　二¶
十里春城桞未黄青絲笮子拽波長城南載酒還城北¶
尋煞祠前王四娘¶
　　　三¶
<pb:KR4f0030_WYG_138-12b>¶
春城日煖櫂歌廻乗興姜肱載酒來隔岸桃家舊亭子¶
東風絃管使人哀¶
　　　四¶
南華山館比逍遥句踐城南泛畵橈張説題名渾舊事¶
闌前春水漲紅潮¶
　　　桐城孫中龍中鳯游越歸里¶
荀氏如龍馬氏騋憐君兄弟本髙才抱郎山下時相見¶
盡道機雲赴洛來¶
<pb:KR4f0030_WYG_138-13a>¶
　　　二¶
樅陽兄弟舊知名零雨還來賦子荆日暮江潮如乳白¶
㸔君歸去呂䝉城¶
　　　吳門宋孝亷實頴游越將歸枉過¶
相逢朔雪下江城歸去姑蘇草正生八百湖槡無限路¶
君來何處不知名¶
　　　二¶
舊㑹蘭亭未有期西陵潮上繫人思如何君返支硎日¶
<pb:KR4f0030_WYG_138-13b>¶
又是予尋阮裕時(時予將/東行)¶
　　　題老遲畵幛¶
圖畵新鮮見老遲琱弓玉鏃小蛾眉嚴粧不辨宫中様¶
那道昭陽射粉兒¶
　　　桃花村¶
馬湖西頭桃花村當湖一曲有桃根春三二月人不見¶
桃花開時雙閉門¶
　　　二¶
<pb:KR4f0030_WYG_138-14a>¶
春桃花開馬湖裏三年桃花四年李女兒嫁時看種桃¶
幾度桃花落湖水¶
　　　口號¶
堪笑凌雲作賦才還從梁苑伴鄒枚成都司馬今歸去¶
將到臨卭賣酒來¶
　　　二¶
賦爲違時多散落家于避地益卑微春寒日暮淮徐路¶
青草蒼茫何處歸¶
<pb:KR4f0030_WYG_138-14b>¶
　　　長門怨¶
玉殿金釭晩色新殿前少使繡麒麟夜來恐索長門錦¶
要賜平陽歌舞人¶
　　　揚州看查孝亷所攜女伎七首¶
内部新歌敎欲成幾年湖上聽分明醉來忘却揚州路¶
猶道西陵風雨聲¶
　　　二¶
新翻樂府最風流簇拍新歌拂舞鳩當日紫雲來錦席¶
<pb:KR4f0030_WYG_138-15a>¶
今朝杜牧醉揚州¶
　　　三¶
金釵十二正相當剛寫蛾眉十二雙着就舞衣臨按鼓¶
一時填滿碧油幢¶
　　　四¶
氍毺布地燭屏開紫䄂三絃兩善才(旦色末/泥善彈)二十四橋¶
明月夜爭看歌舞竹西來¶
　　　五¶
<pb:KR4f0030_WYG_138-15b>¶
新歌敎就費千金歌罷重敎舞綠林年小不禁提趕棒¶
花裙欲卸幾沉吟¶
　　　六¶
青矑細齒綘羅單作伎千般任汝看獨有柔些頻顧影¶
猜人不欲近闌干(旦色名/柔些)¶
　　　七¶
是處瓊花開滿枝瓊臺歌舞正相宜就中别有夭桃嫩¶
開向東風遲復遲(小旦色/名遲些)¶
<pb:KR4f0030_WYG_138-16a>¶
　¶
　¶
　¶
　¶
　¶
　¶
　¶
　¶
<pb:KR4f0030_WYG_138-16b>¶
　¶
　¶
　¶
　¶
　¶
　¶
　¶
　西河集巻一百三十八¶
