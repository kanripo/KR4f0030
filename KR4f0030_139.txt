# -*- mode: mandoku-view; -*-
#+TITLE: 西河集
#+DATE: 2015-08-25 00:29:26.044899
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷一百三十九
<pb:KR4f0030_WYG_139-1a>¶
欽定四庫全書¶
　西河集巻一百三十九¶
　　　　　　　　　　翰林院檢討毛竒齡撰¶
　　七言絶句(二/)¶
　　　上海縣新年樂詞(爲任明/府作)¶
官舍辛盤列繡茵桃符又換一年春令君本是潘懷縣¶
能把椒花贈故人¶
　　　二¶
<pb:KR4f0030_WYG_139-1b>¶
玉厯初從翠幕開三陽齊向斗邊廻朝天散後賔朋集¶
恍有春風度海來¶
　　　三¶
裁成方勝五花鮮各佩潘郎月進錢祗爲鶯啼仙署近¶
春花挿滿印牀邊¶
　　　題壁¶
十里隋堤看柳花旗亭南上玉鈎斜紅螺杓子葡萄酒¶
醉殺揚州馬佩家(馬佩舊院妓名/時避兵居揚州)¶
<pb:KR4f0030_WYG_139-2a>¶
　　　申江守歲詞¶
申江守歲夜筵開夜半休啣柏子盃嘗恐客中愁不斷¶
一年未盡一年來¶
　　　甘泉宮詞¶
漢苑通天拂羽旗平明駕幸集靈池紫衣使者持瑄玉¶
候祀甘泉泰乙祠¶
　　　二¶
建章前殿擬蓬萊玉輦金輿發漸臺侍臣竊聽神君語¶
<pb:KR4f0030_WYG_139-2b>¶
道是甘泉好會來¶
　　　三¶
黄帝青靈駕栢梁甘泉宮闕舊林光黄金欲就黄河塞¶
自有靈芝產殿房¶
　　　四¶
漢家十世大蒐田百子池頭禱嗣年不享上𤣥祠泰畤¶
從官那得賦甘泉¶
　　　重和絶句(有序/)¶
<pb:KR4f0030_WYG_139-3a>¶
　予既和戴花船長句復彚集諸詩見示重和四章從¶
　友請耳韵亦因之¶
燕子樓前雙燕飛舊時桃葉渡頭稀只憐尚有秦淮水¶
載得花船緩緩歸¶
　　　二¶
水滿春江花滿舟秣陵西去使人愁渭南亦有昭陽觀¶
花裏重尋女弟遊¶
　　　三¶
<pb:KR4f0030_WYG_139-3b>¶
嫰柳夭桃不用尋可憐兩槳結同心橋公重説周南郡¶
漳水空留銅雀吟¶
　　　四¶
蘭橈桂楫度江雲欲採芙蓉染絳裙帝子再來江水上¶
可憐阿姊是湘君¶
　　　韋使君美人彈琴¶
髙張紅縵洞湖濵蘆藕苗間一美人靜撫流徽堪念處¶
十三學得漢宮春¶
<pb:KR4f0030_WYG_139-4a>¶
　　　飲馬城邉曲¶
燕臺北望薊城山飲馬城邉驅馬還前度錦車休出寒¶
將軍近在草橋關¶
　　　二¶
城邉飲馬莫辭遐將採燕山二月花日在陣前誰見敵¶
薊門關外盡風沙(誰一作難/盡一作有)¶
　　　西海曲¶
萬里昆陽水上浮紅螺紫貝結爲樓未有唐䝉開𤏡道¶
<pb:KR4f0030_WYG_139-4b>¶
從敎馬援在交州¶
　　　二¶
虎威門外撞華鐘白嶠烏蠻並舉烽夜㸃水軍三十萬¶
雕題繢出海中龍¶
　　　絶句¶
馬當山下小姑神獨立江心不計春上江水來下江去¶
朝朝風浪好愁人(一本作江鳥啣魚飛欲/盡晩來風浪好愁人)¶
　　　清芬閣方夫人初度¶
<pb:KR4f0030_WYG_139-5a>¶
樅陽大家舊能文髙閣嵳峩映碧雲七十年來𤣥覽賦¶
慿將千載誦清芬¶
　　　奉答白門向逺林枉過闕候贈詩¶
春山十里野櫻開朝採櫻花暮未回蕭寺也知向秀到¶
蓬門不道逺公來¶
　　　代摇船號子¶
小婦摇船襖子紅早行湖北暮湖東連朝怕見風潮惡¶
湖裏雲生愁殺儂¶
<pb:KR4f0030_WYG_139-5b>¶
　　　二¶
小婦摇船江水深晩來江路好難尋分明記得雙橋宿¶
日出相看在皂林¶
　　　送宋臬臺由紹興道赴任杭州十四首¶
東南觀察古諸侯玉節臨關擁上游藩府舊曾開八部¶
千艫萬舳向杭州¶
　　　二¶
金幢百里曉雲開浙水東流去復來一道星飛吳子國¶
<pb:KR4f0030_WYG_139-6a>¶
羣公帳飲越王臺¶
　　　三¶
明時栢府外臺臣浹日楓宸中眷新久使南行勞叱馭¶
誰知東郡早埋輪¶
　　　四¶
鳯凰山下豸堂髙憲使西行仗羽旄兩岸桃花廻錦纜¶
春風徐渡浙江濤¶
　　　五¶
<pb:KR4f0030_WYG_139-6b>¶
清霄鶚度壓江濆遥海鵬飛簸曲雲漸水豈因吳越限¶
使星不逐斗牛分¶
　　　六¶
越東八察元才子浙右雙旌李鄴侯轉運倘能懷左臂¶
金章犀帶鏡湖秋¶
　　　七¶
褰帷露冕導江沙攬轡登車問海涯全轄名都一十二¶
望風解綬是誰家¶
<pb:KR4f0030_WYG_139-7a>¶
　　　八¶
兩行豸節駐錢唐萬仭龍門起故鄣明聖湖光同皎鏡¶
紫微山路比秋霜¶
　　　九¶
望京門外挽金車鎭海樓頭展玉笳幕府政成多問字¶
春江相送共侯芭¶
　　　十¶
三秋熊軾望來遲十里樟亭繫去思惆悵過江羊叔子¶
<pb:KR4f0030_WYG_139-7b>¶
東風一路野棠碑¶
　　　十一¶
提刑大使玉津宮舊日刑官是大馮二到兩丁何足羨¶
試看今日廣平公(宋玉仲先生舊/爲杭州司理)¶
　　　十二¶
錦棹春江西上時吳山相望鬱叅差他年紀績能懷古¶
應到錢王武肅祠¶
　　　十三¶
<pb:KR4f0030_WYG_139-8a>¶
白羽青絲間虎符豸堂驄路隱龍圖時至謳思連十郡¶
暇來賔從滿三吳¶
　　　十四¶
使星才發會稽山獻石懷錢滿市闤只恐内臺相望久¶
浙潮一日兩回還¶
　　　過徐十五茶肆出張六四丈隱居所贈絶句云¶
　　　　丈甚惜此詩必屬毛甡書筆藏之爲慰臨書¶
　　　　亦賦二絶句附後¶
<pb:KR4f0030_WYG_139-8b>¶
南州髙士縣西街長掛官茶舊市牌欲向黄公尋故侶¶
却憐宋子在天涯¶
　　　二¶
垂老張融未卜隣同時徐穉亦長貧新來寫得相思帖¶
曲渚停舟錯認人¶
　　　爲錢唐王生題畵竹¶
碧篠娟娟倚翠苔髙岡雙鳯羽毰毸空庭月落誰相顧¶
知是當年子敬來¶
<pb:KR4f0030_WYG_139-9a>¶
　　　題仇英畵幛二首¶
南朝蕭寺暮雲間漁父滄浪鼔枻還樹杪亂流遮暝色¶
不知何路向前山¶
　　　二¶
屏間長見十洲圖珠樹瑶林近有無釣艇欲歸溪路暗¶
碧天空掛水糢糊¶
　　　寄寇詩(有序/)¶
　白門妓寇眉故撫寜侯曾購以千金寵之侯被俘北¶
<pb:KR4f0030_WYG_139-9b>¶
　行鬻婢妾于豪家并欲强致寇寇曰予奚事此也且¶
　鬻予數金耳請得歸歸則丐諸侯故人得千金未足¶
　重爲妓繼之侯由是免張荀仲先生曰寇非無知者¶
　語及故侯家事輙慟哭王雙白曰江以南遥情似寇¶
　亦罕予時寓廣陵寇將來或曰寇復不來擬寄之¶
莫愁艇子載琵琶慢向青溪摘藕花舊日侯門君記否¶
廣陵城下邵平家¶
　　　張二丈七十初度自咏小像松菊圖索和¶
<pb:KR4f0030_WYG_139-10a>¶
清河居士臥東籬松菊閒吟酒一巵猶喜春前方七十¶
勿嫌秋老探花遲¶
　　　二¶
庭前松菊自行歌畵裏柴桑雙鬂皤散寫新詩編不盡¶
可知甲子記來多¶
　　　口號¶
孤舟殘夢帶霜開十里山塘雞唱廻幾處隣船棹歌發¶
悠然客思夢中來¶
<pb:KR4f0030_WYG_139-10b>¶
　　　伯兄雲間歸攜讀章大司馬閨淑有閑香奩詩¶
　　　　因作時七月七日¶
秋棠花發鶺鴒還攜得金箱劉令㛠此夜曝衣樓上望¶
萬重錦繡滿雲間¶
　　　即事¶
綠蘋翻葉水生紋青雀低飛日漸曛南莊風來北湖雨¶
太守祠前一别君¶
　　　姜公子希軻誕兒¶
<pb:KR4f0030_WYG_139-11a>¶
太傅堂前玉樹新香襕繡褓石麒麟從容伏日傳湯餠¶
爲有朱衣拭面人(適伏日/招飲)¶
　　　二¶
丹山九翮鳯凰車五色銜來掌上珠夢裏熊羆驚莞簟¶
君家舊有渭川書¶
　　　從軍行¶
蘢城積雪炤蒲離壯士從軍建羽旗此去渡河剛二月¶
燕支花發到車耆¶
<pb:KR4f0030_WYG_139-11b>¶
　　　二¶
將軍夜獵向南山暗把雕弧射草間聞道甘泉初備寇¶
五原烽火逹蕭關¶
　　　弔喬公故居¶
皖水茫茫繞碧渠青天環映石樓虛漫嫌江北無春色¶
只在喬公一故居¶
　　　樂六舞功昭父子邀集鳬亭予以别集未赴閲¶
　　　　日復爲詩見招兼屬訂日率筆酬意¶
<pb:KR4f0030_WYG_139-12a>¶
鳬亭一望水中遥細藕長蒲阻畵橈落日滿湖人未到¶
爲予重上赤欄橋¶
　　　二¶
東湖深處藕叢青邀我重傾白玉缾今日南園明日醉¶
也須後日到鳬亭¶
　　　楚州除夕三首¶
羈客天涯値嵗除楚州城下舊精廬薪槃燒罷紅燈暗¶
翻盡頻年篋裏書¶
<pb:KR4f0030_WYG_139-12b>¶
　　　二¶
客嵗將除夜漏長屠蘇酒煖贊公房只憐故苑椒花頌¶
不共天涯一漫郎¶
　　　三¶
爆竹明朝嵗復新桃符又換一年春淮流不斷東歸夜¶
猶有淮隂度嵗人¶
　　　元日¶
蒼龍初轉斗初廻僧舎初銜栢子盃四十年來殘嵗月¶
<pb:KR4f0030_WYG_139-13a>¶
不堪還向客中來¶
　　　頃以家冗獲咎暫去鄉里枉荷山陽令朱公極¶
　　　　留三却三挽臨行感激念其亷材惠民而未¶
　　　　嗣因寫鬻兒圖留贈并爲作詩¶
看花三載住淮南白鹿銜花傍兩驂最是淮民善相祝¶
春田綠草種宜男¶
　　　二¶
淮南有子盡名朱淮水應生照乗珠不信但看銀幛子¶
<pb:KR4f0030_WYG_139-13b>¶
野棠花底鬻兒圖¶
　　　北塘席上送潤公之鴛湖寄朱彝尊二首¶
錫杖袈裟古善才北塘深處重徘徊如何龍象波中度¶
不見羊車市上來¶
　　　二¶
臨湖曉閣北塘深五月荷花送道林百里波光長似雪¶
可能乗興到山隂¶
　　　宫怨¶
<pb:KR4f0030_WYG_139-14a>¶
裁成紈扇擬修容曾賜昭陽繫臂紅一自上皇巡幸去¶
空留春燕鎖南宮¶
　　　二¶
金井鵶栖玉殿秋鴛鴦樓上夜藏鉤生來不解君王寵¶
夢去還尋女伴遊¶
　　　吳宮怨¶
吳王秋到便生愁長作姑胥百里遊縳火炤龜還上海¶
牽旗走犬過長洲¶
<pb:KR4f0030_WYG_139-14b>¶
　　　二¶
百尺銀釭獸爪垂梧宮夜闔萬重帷浣紗溪上東隣女¶
聞嫁西家椏角兒¶
　　　何水部小妓¶
小小蠻雲宮髻新紅絲初拂舞衣塵呼來只向屛間住¶
怕惱司空坐上人¶
　　　二¶
上宮碧玉攏頭新短袖單衫染麴塵敎就曲房揚袂舞¶
<pb:KR4f0030_WYG_139-15a>¶
好娛官閣看花人¶
　　　三¶
慢上蓮花舞柘枝偶傳清響最堪思自憐繁簿無佳句¶
也遣名園聽瑣兒¶
　　　張司理陛秋水園席上作¶
秋風吹雨照龜臺白藕紅菱水面開博望南還重戴酒¶
天河眞見使星廻¶
　　　二¶
<pb:KR4f0030_WYG_139-15b>¶
南徐軍鎭海門青十載分巡舊理刑歸假不忘三徑樂¶
雨餘秋水上空亭¶
　　　錄别次韵¶
南風吹雨一舟輕百里隋河載雨行恨别涇園沈公子¶
陽關只唱第三聲¶
　　　二¶
裁向嵩陽看落雲青楓江上又辭君此行將到衡州去¶
只恐衡南少雁羣¶
<pb:KR4f0030_WYG_139-16a>¶
　　　姜十七宅食魚得湖西節使施公書并有所貽¶
　　　　率然代意成二絶句¶
江風吹暖石芙蕖午幔清樽鱠鯉魚時開篋子頻頻看¶
爲有湖西節使書¶
　　　二¶
湖西節使擁旌旄尺素殷勤問紵袍怪底魚梭能破壁¶
銜來金錯美人刀¶
　　　題影幛¶
<pb:KR4f0030_WYG_139-16b>¶
玉樹蘢蔥照綠苔鴛鴦湖上石城隈是誰寫出滄洲意¶
錯認麻姑渡海來¶
　　　過張六四丈草堂看菊作¶
梁父行吟七十年草堂居士興蕭然重尋舊院秋花裏¶
知在横河古樹邉¶
　　　二¶
西上横河舊草堂尚書庭院菊花坊門前銀杏如相待¶
才到秋來黄又黄¶
<pb:KR4f0030_WYG_139-17a>¶
　　　溯宣城青溪過響山作¶
宣城城下泛清溪苦竹黄茅兩㟁低行到響山山盡處¶
清猿野鶴一時啼¶
　　　登寄雲樓懷愚山¶
謝眺髙樓倚夕曛樓頭長寄敬亭雲我來吟盡雲齊句¶
那得臨風把似君¶
　　　送友之崇陽¶
二月春風吹客裝故人西上古崇陽武昌門外新栽栁¶
<pb:KR4f0030_WYG_139-17b>¶
何處相思不斷腸¶
　　　客舍¶
客舍桃花井上飛主人小女善縫衣只憐千里江南路¶
換盡春衫未得歸¶
　　　鎭江城下作¶
毎度吳關增客愁江山無恙古徐州萬嵗樓前雲乍合¶
千秋橋下水爭流¶
　　　同徐二十二嗣定朱三驊元馮大之京商二十¶
<pb:KR4f0030_WYG_139-18a>¶
　　　　八衮黄吉出巴山北城晩眺口號¶
巴山城外晩生烟一望寒林興渺然何處野祠延佇久¶
黄坡西下北門前¶
　　　二¶
丘樊幾疊暮樓鴉楓樹南頭舊狹斜落日巴山歸路晩¶
與君同醉杜秋家¶
　　　三¶
朝天門外路漫漫錦樹丹楓醉後還最是望中愁不盡¶
<pb:KR4f0030_WYG_139-18b>¶
一重雲樹一重山¶
　　　姜九榦畵寒鳬聽雨圖見寄¶
五月南湖泛野鳬田田荷葉間青蒲雨中多少相思處¶
寄作寒鳬聽雨圖¶
　　　雜詩¶
汴水西園値暮春雍丘古道駐征輪道上久無盤埒馬¶
園中尚有看花人¶
　　　平臺漫感¶
<pb:KR4f0030_WYG_139-19a>¶
司馬西行狗監猜鄒陽新上一書回可憐千載賢王客¶
不爲平臺賦雪來¶
　　　清豐江梨花¶
清豐江上馬頻嘶萬樹梨花曉渡迷記得瀫溪寒食後¶
落花如雪過溪西¶
　　　爲張公子玉樹贈字并詩¶
菁蔥玉樹映朱扉太傅功名世所稀欲問比來江左事¶
謝家子弟在烏衣¶
<pb:KR4f0030_WYG_139-19b>¶
　　　題畵冊¶
茅屋遠開修竹外板橋初見杏花時前村野老爭相過¶
流水灣環幾度思¶
　　　題櫟園藏畵頁子¶
溪山羃羃路綿綿不到雲門已十年認得數株黄杏樹¶
辯才墳畔寺橋邊¶
　¶
　西河集卷一百三十九¶
