# -*- mode: mandoku-view; -*-
#+TITLE: 西河集
#+DATE: 2015-08-25 00:29:26.268039
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷一百四十八
<pb:KR4f0030_WYG_148-1a>¶
欽定四庫全書¶
　西河集卷一百四十八¶
　　　　　　　　　　翰林院檢討毛竒齡撰¶
　　二韻(即五言絶/句  三)¶
　　　題松陵文石師樗隠巻子¶
曲轅有櫟社其樹能蔽牛匠石不一觀散之松陵流¶
　　　二¶
道人宿蓮花夜臥若蝴蝶若遇南郭生何必示枝葉¶
<pb:KR4f0030_WYG_148-1b>¶
　　　嚴藕漁與王武合作畫扇藕漁畫杏武畫竹¶
君家有名園花開若金谷徐熙與黄荃各自冩紅綠¶
　　　二¶
淇苑青篃發東林紅杏開春風吹半面折取一枝來¶
　　　題何使君望雲圖¶
朝解㑹稽章夕盻山陽廬頃刻不得前寸腸如轆轤¶
　　　二¶
辭郡多賢名幾欲奪禮制清風起衣間白雲在天際¶
<pb:KR4f0030_WYG_148-2a>¶
　　　三¶
絻舟并臥轍千載見圖畫何如望雲人泪滴畫圖下¶
　　　張恒像(别字/北山)¶
我愛張北山讀書抱絶悟揮羽坐深林不入大航渡¶
　　　二¶
酒朋興何减詩格峻莫攀流雲如波濤動盪胸懐間¶
　　　吴閶儂歌¶
阿儂住揚州不若住吴閶前樓姑蘓臺後園脂粉塘¶
<pb:KR4f0030_WYG_148-2b>¶
　　　四日吟(舊傳淮俗嫁娶用大/禹辛壬癸甲四日)¶
只盻辛癸至圖作千年歡何悟别離此只在四日間¶
　　　題像¶
但到深嚴地(翰林院後㕔書/丹地深嚴四字)長逢著作家取將夢裏筆¶
寫出院中麻¶
　　　二¶
蘸筆支𤣥玉鋪茵翦綠蕉槐㕔書敕罷放眼向青霄¶
　　　題何君畫像¶
<pb:KR4f0030_WYG_148-3a>¶
刷髮浹蘭蕙開顔生芙蓉披圖一相對有似何敬容¶
　　　二¶
久擅三高譽曾聞第五名冰壺携處曉山石坐來清¶
　　　三¶
廬江有高士覆幘把玉斚橋枝生堂前芝草長庭下¶
　　　四¶
濯濯王忱影峩峩和嶠身寫來松石上一見一相親¶
　　　送楊臥之豐城訪周明府四首¶
<pb:KR4f0030_WYG_148-3b>¶
揚舲下栁浦㪚轡迴椒丘祇為思雷令時時望斗牛¶
　　　二¶
豐城有遺劍聞在龍門山君往試探之當令莫邪還¶
　　　三¶
洗馬將渡江芒芒百端集曾與彦輔譚清潤似玉立¶
　　　四¶
少小才名重賔朋欵宴稠石門雲起處應上劍江樓¶
　　　傅大四十飲次¶
<pb:KR4f0030_WYG_148-4a>¶
自入桃源路于今十六年故人今四十醉我蓼花前¶
　　　過童君店¶
雨後童君店停驢一問行鞦韆雙女下欲答不成聲¶
　　　孟山¶
旅宿斟珠酒同行贈寶刀孟家山下過須避此中豪¶
　　　渡遲村二首¶
風急水波昏漁家晝掩門前庄不可宿買艇過遲村¶
　　　二¶
<pb:KR4f0030_WYG_148-4b>¶
夾岸栁毿毿菱根繞曲潭遲村潮上過彷彿在江南¶
　　　姚文焱舉人畫像¶
聞譽仰高躅披圖識令顔置身白石裏託足青雲間¶
　　　二¶
鳳徳攬有神虎頭畫不俗魁梧過張良倜儻類方朔¶
　　　三¶
獻賦還江表看花憶上都手中玉如意似欲擊珊瑚¶
　　　雯水師像¶
<pb:KR4f0030_WYG_148-5a>¶
百尺青松絲一枝紅杏子萬象獨露機得此畫圖裏¶
(師在南嵓時得萬/象之中獨露機句)¶
　　　二¶
老僧袒右肩結跏在危石東渡何所聞南嵓似相識¶
　　　三¶
如意指揮去天花滿空山當年叅石雨曾坐天花間¶
(師叅石兩和/尚天花寺)¶
　　　花燭詞為郁雲山作¶
<pb:KR4f0030_WYG_148-5b>¶
鳳凰鳴鏘鏘從來恊懿卜雄鳴聴三三雌鳴辨六六¶
　　　二¶
嘉木發珍囿祥蓮産天池駢華與並蔕總作連理枝¶
　　　三¶
九光燎不減百燼花自繁不識寶炬高看取雙銅槃¶
　　　四¶
却扇難再藏施螺未全拭熖熖華燭光有人伺容色¶
　　　送蛤上人住黎里羅漢寺¶
<pb:KR4f0030_WYG_148-6a>¶
披衣辭越嶠飛錫下吴闗何以贈君行白雲相往還¶
　　　二¶
上人絶凡流好住湖水湄經傳五門子花落七條衣¶
　　　三¶
君曽住湘溪蓮花滿溪沚借問湖上蓮何如在湘水¶
　　　四¶
黎里有故人聞在雪灘住他時杯渡還應過釣魚處¶
(吴江顧茂倫名雪灘釣/叟有贈詩見七絶巻)¶
<pb:KR4f0030_WYG_148-6b>¶
　　　寄贈梅古愚八十¶
因攬雞山勝曾隨鹿幘賢斵輪方七十記得十年前¶
　　　二¶
緗帙藜牀展青裙菰葉裁長安舊㳺子猶俟杖朝來¶
　　　三¶
宛上多哲行丈人饒古風千秋老梅尉八十面桃紅¶
(宣城有/千秋嶺)¶
　　　題畫¶
<pb:KR4f0030_WYG_148-7a>¶
柴門𦕈何所薄暮幽人還夜霧散林隙秋蟲吟樹間¶
　　　曺生彈琴圖¶
陳思本驚才髙坐彈綠綺就聴寂無聲聲在圖畫裏¶
　　　為同年李漁村侍講題把釣濯足圖¶
我友負古貎放情在山水晞髮蒼崖間濯足碧流裏¶
　　　二¶
生平號漁村其志不在漁手抛一竿竹胸貯萬巻書¶
　　　三¶
<pb:KR4f0030_WYG_148-7b>¶
布水盪若雲目光簸如電千載素心人開巻一相見¶
　　　四¶
交友滿天下既乃得此人何當放瑯琊同釣滄海濵¶
　　　書郭生嶺表詩巻後¶
龍海看雲客羊城返道人葛洪携笈逺陸賈著新書¶
　　　二¶
欲問羅山好行將栁述俱題詩當錦石得句似明珠¶
　　　夜宿阪上草堂同南士作秋風起隣園詩倣韓¶
<pb:KR4f0030_WYG_148-8a>¶
　　　　孟體(阪上在山陰埭南/有王氏别業今圮)¶
秋風起隣園移過阪上桑(南/士)早起視阪上黄葉滿草堂¶
(甡/)¶
　　　二¶
秋風起隣園槭槭在屋角(甡/)隣女紡木棉秋雪夜半落¶
(南士織時有隣女守/志苦  作不嫁故云)¶
　　　雪夜宿阪上同南士倣韓孟體聨句即事¶
夜擁阪上絮恍卧清水裏(南/士)早起見雪花抛落若鵞子¶
<pb:KR4f0030_WYG_148-8b>¶
(甡/)¶
　　　二¶
竹折帶鴉墮牕白先雞啼(甡/)布絲織門隙認作隣女機¶
(南/士)¶
　　　姜京兆七十友人索書幛為夀¶
京兆乞身早還林不記年違時懐栁下竟日坐花前¶
　　　二¶
香山七十翁所㑹非舊友君今對飲者尚有元共栁¶
<pb:KR4f0030_WYG_148-9a>¶
　　　三¶
三萬六千日强半彈指過十嵗一捧觴何止限三度¶
　　　題同年汪宫坊讀書秋樹根圖¶
終日削汗簡不若對珍樹秋山枳句間中有讀書處¶
　　　二¶
榿林倚絶磵直下清流泉呼童㵸雲膏把巻心悠然¶
　　　三¶
鞠色縑乍開柿葉書亦滿瑯琊藉稻名知在第㡬巻¶
<pb:KR4f0030_WYG_148-9b>¶
　　　四¶
君方沐東墅我將乞官湖前崖添蒲橋後廟祠栁姑¶
　　　五¶
春坊且裁詩秋樹勿負米功成有時還讀書何日已¶
　　　題燕巢蔵書圖¶
弆書築書巢有若入幕燕日穴紙絮間涎涎鎮相戀¶
　　　二¶
設庫自羞養挿架儼壘封豈如宛委書但置巾箱中¶
<pb:KR4f0030_WYG_148-10a>¶
　　　題畫¶
峰迴碧雲合澗落蒼松寒何處携素琴高山流水間¶
　　　題畫¶
碧樹分磵東青山翳雲外江閣連草亭此中有人在¶
　　　題畫扇¶
春風野田花青紫碧紅白蜨蝶雙雙來與之比顔色¶
　　　題屏間畫蟬¶
負緌入深林翳葉不能蔽吁噏墜露間喑喑作秋思¶
<pb:KR4f0030_WYG_148-10b>¶
　　　伊勒兎親王召見賜飯賦謝二首¶
國邸苴封早平臺賜召遲虚啣梁孝酒不誦楚王詩¶
　　　二¶
栁賦抽殘簡芹絲擷上尊身慚戴安道飽食在王門¶
　　　題同年喬編修桃花汎舟畫像五首¶
漫水綠溪漲桃花照眼新誰將蓬海客圖作武陵人¶
　　　二¶
紅糝落芰衣青菰冐蘭漿但從魚港遊莫作蟻陂想¶
<pb:KR4f0030_WYG_148-11a>¶
　　　三¶
樹裏茅堂逺船頭酒甕虚一編横膝上猶是禁中書¶
　　　四¶
借沐逢花雨尋春向栁塘最憐㰕棹者家在射湖傍¶
　　　五¶
蹊草緑似裙山雲白如絮若過大夫橋同訪志和去¶
　　　題採蓮圖¶
雙雙採蓮船並返芙蓉湖大姑擲蓮子小姑弄舒鳬¶
<pb:KR4f0030_WYG_148-11b>¶
　　　二¶
烏㡌窺岸側紅裙濕舷邉抛蓮有人覺弄鴨祇自憐¶
　　　金生索題畫像名秋林詩思圖¶
南國新詩好西京舊姓傳秋林閒坐處吾意亦悠然¶
　　　題太倉王奉常畫石¶
泗上興雲晩潼山帶雨初醉中看不極何必在中書¶
　　　二¶
誰呼鬱林船取之落星渡我欲問斯圖君平在何處¶
<pb:KR4f0030_WYG_148-12a>¶
　　　題青門五真圖五首¶
　　　　展巻¶
金桐逺相披鐵摘坐堪展誰道僕射書祇讀十二巻¶
　　　　課耕¶
烏犍去前坂白鷺下晴川睹此碧栁下何似青門前¶
　　　　游嶽¶
宗子愛五嶽畫之同卧起那知觀嶽人亦復在畫裏¶
　　　　垂竿¶
<pb:KR4f0030_WYG_148-12b>¶
龍額不可居羊裘渺相望著書西塞間投犗東海上¶
　　　　蕉團¶
裴楷三毛勝稽康四字難相看俱有㑹只在此蕉團¶
(世説云覺/神明殊勝)¶
　　　過易亭¶
吾愛楊公子相尋過易亭盤間菰菜綠池上栁條青¶
　　　晉安藍漣自畫竹影兼題詩持示為書其後¶
綠竹不蔓生猗猗滿江沚誰知子敬來尋在月明裏¶
<pb:KR4f0030_WYG_148-13a>¶
　　　二¶
藍生善畫竹羞學管仲姬不解落筆妙請看題詩時¶
　　　何生讀書雙桐軒¶
面白不傅粉日長能讀書雙桐生井上長覆讀書廬¶
　　　二¶
百尺曾無路梅花尚有香(百尺梅花皆/何氏樓名)高樓讀書處不¶
見舊何郎¶
　　　予遲暮歸里徐二咸清命其女昭華師予飲予¶
<pb:KR4f0030_WYG_148-13b>¶
　　　　傳是齋酒半請試予喜其畫蝶即以命題昭¶
　　　　華拈筆立成詩曰蛺蝶翻飛去翩韆綵筆中¶
　　　　雖然圖畫裏渾似覔花叢因和其韻¶
滕王有遺譜描之深閨中羞煞東園蝶翾翾滿綠叢¶
　　　續畫蝶詩¶
為倣徐熙蝶閨中畫隔牕牕前花蛺子飛撲類雙雙¶
　　　二¶
謝女本吟絮比來兼畫蝶㸃黛作翅花塗粉上衣葉¶
<pb:KR4f0030_WYG_148-14a>¶
　　　三¶
繡帖拈花譜香螺撲畫欄莊生雖老去如向夢中看¶
　　　集㳟夀堂觀多羅恵王書額¶
玉版埀鈎勁金枝倒薤清書成為善字令我想東平¶
　　　二¶
賢王玅圖書睿翰布金石一見龍鳳文羞探蟲鳥跡¶
　　　秋日假沐慈仁寺聴王生琵琶¶
秋風來上苑落日登高臺誰作婆羅曲江東曹善才¶
<pb:KR4f0030_WYG_148-14b>¶
　　　二¶
杜曲看花晩慈恩載酒遲宜春高弟子尚在市樓西¶
　　　入湖堤口號¶
高栁絆游笮濕草沾墜釵江南梅子熟湖上風雨來¶
　　　二¶
入湖逢三梅閉寺坐半月青堤一條長緑水兩面闊¶
　　　寓言七首¶
何處丹唇女行來白紵衣雲陽西去路恐是華山畿¶
<pb:KR4f0030_WYG_148-15a>¶
　　　二¶
未唱江都樂先逢吴絳仙鏤金雙檝子一駐栁州邉¶
　　　三¶
蘖塢經行苦高唐藉夢成徒懐甄后枕不解枕中情¶
　　　四¶
白石投寒水紅顔組苧裳客衣曾綻補梁燕語難忘¶
　　　五¶
翠帳朝雲動瑤臺春雨寒草生磐石合先遣侍兒看¶
<pb:KR4f0030_WYG_148-15b>¶
　　　六¶
喜着羊欣練甘烹龍塞魚閒來無所索只索數行書¶
　　　七(一作遲同/行不至)¶
碧玉啼難忍青霄望未來木棲牀不穏一坐五徘徊¶
　　　石明府以小像請題¶
素襟欲披風碧葉方藉地持桮弄清泠俯仰有深意¶
　　　二¶
捧檄結雙舄將至龍門山如何謝㓜與寫置巖石間¶
<pb:KR4f0030_WYG_148-16a>¶
　　　三星圖¶
綵鳳名將起青麟紱乍留比來仙侣㑹相結在瀛洲¶
　　　二¶
何地尋蓬島分明見畫圖三星同照處其一是南弧¶
　　　題朱拜石司理記年圖¶
長松鬱嵳峩下有清流泉君子秉高躅抱膝以偃然¶
　　　二¶
白石礪齒疎丹砂駐顔好投杖還深林趺坐藉芳草¶
<pb:KR4f0030_WYG_148-16b>¶
　　　三¶
太末佳山水攬轡曾司刑朝看藐姑雨夕飲薌溪冰¶
　　　四¶
廬山金輪僧相顧説罔象側身瀑布傍何如此圖上¶
　　　五¶
我來值暮春宿君東南軒開軒展斯圖宛坐花樹間¶
　　　題蔡鍊師畫像¶
白玉垂紫縧黄金躍丹鼎成都老畫工親見手摩影¶
<pb:KR4f0030_WYG_148-17a>¶
　　　二¶
法果人難老仙桃山有名(鍊師所/居山)他年留畫處應在岳¶
陽城¶
　　　吴晉畫像¶
夫君本佳士濯濯冰霜姿何處傳幽思秋林獨坐時¶
　　　二¶
黄葉翻白雲清神映寒水我來頻見君如此畫圖裏¶
　　　迎鑾曲十章¶
<pb:KR4f0030_WYG_148-17b>¶
夏后重廵日虞庭肆狩年省方行縣㝢望幸遍山川¶
　　　其二¶
羽騎鈴鸞减帷宫梐枑稀穿塍移左蹕避路解前騑¶
　　　其三¶
楗石觀河逺鞭虹渡海長但能開馬頰何用詠宣房¶
　　　其四¶
旭日驅龍輅春風布鳥田吴疆連越嶠西至怨東先¶
　　　其五¶
<pb:KR4f0030_WYG_148-18a>¶
蠲租同海谷復賦遍江淮不是¶
君王至何由補助來¶
　　　其六¶
雲葢連星羅草茵襯花織造舟當六龍江水共一色¶
　　　其七¶
翠華將南臨含齒齊望幸神魚泳中江麒麟産旁郡¶
(是年正月海門神魚至/二月餘姚縣民家産麟)¶
　　　其八¶
<pb:KR4f0030_WYG_148-18b>¶
瀼瀼甘露降習習四靈至況兹姚姒鄉舜禹所巡地¶
　　　其九¶
一人自遊豫萬姓齊樂歡江東皓首翁扶杖咸來觀¶
　　　其十¶
戴德望¶
堯轍感恩樹嵩碑微臣職紀實製此迎鑾辭¶
　¶
　西河集卷一百四十八¶
