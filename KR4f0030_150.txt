# -*- mode: mandoku-view; -*-
#+TITLE: 西河集
#+DATE: 2015-08-25 00:29:26.311024
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷一百五十
<pb:KR4f0030_WYG_150-1a>¶
欽定四庫全書¶
　西河集巻一百五十¶
　　　　　　　　　　翰林院檢討毛奇齡撰¶
　　排律¶
　　　同任明府赴張宏軒州守牡丹飲席和明府韻¶
潘令丹花宴裴家緑野堂春袍青似草午飯白于霜(是/日)¶
(先飯後/酒故云)錦石遮修幔琱欄倚靚粧叢多揚鳳彩苞淺露¶
蜂黄上客題雲錦佳人散國香(時有妓/在坐)當筵愁易起惟¶
<pb:KR4f0030_WYG_150-1b>¶
有醉為鄉¶
　　　和待菴看牡丹南園原韻¶
别院移芳宴叢臺簇異葩樽傾若下酒人坐午橋花淺¶
暈含朝旭分紅鬬暮霞葉添官綬縷瓣翦妓衣紗翠幄¶
香偏逺硃竿影易斜醉來裁麗句誰得似任華¶
　　　霍縉雲之官有贈¶
仙都新作宰蒼嶺逺之官桃樹分三隘蓮花折九盤縣¶
符星瀨急民力蔗塘寛地僻聨甌越山虗抱井榦驅鯨¶
<pb:KR4f0030_WYG_150-2a>¶
頑自化種秫課仍完妙令稱强項收人貴挈肝才名羞¶
短馭家世重長安郡本開嚴助人如望李繁王程方峻¶
切努力渡河干¶
　　　平津宅九日¶
髙舘成良宴閒堂靜舉觴清秋逢九月佳節是重陽地¶
煖全開日天寒早降霜遥山楓葉紫對檻菊花黄菡萏¶
裁為幛茱茰結作囊登臨追峴首蕭灑過柴桑隔歲依¶
淮郡連年滯楚鄉芳亭懷内史戲馬憶前王返國鷹猶¶
<pb:KR4f0030_WYG_150-2b>¶
擊還林艾復張孫嵩留屋壁漁父掩壺漿詎意茹荼苦¶
重聞漉酒香違時乗短景度難逐長房座整龍岡帽歌¶
廻江夏牀醉餘生感激只為戀平當¶
　　　天寧寺¶
香刹倚岧嶤琱壇聳碧霄石龍環勝地鐵佛認前朝閣¶
岫憑欄豁江雲到座遥齋鐘縈野竹禪榻覆甘蕉榜復¶
先賢蹟門停過客鑣登臨懷未極春雨正瀟瀟(埈曰閣/岫閣㫐)¶
(也/)¶
<pb:KR4f0030_WYG_150-3a>¶
　　　同諸公游竪相寺¶
出郭尋初地髙原隱法堂三車懸寳樹一徑入幽篁竺¶
閣圍龍象山門繋驌驦天神長捧鏡佛獸自銜香清淨¶
真名刹圓通古道塲(唐咸通中更/名圓通寺)江山連楚豫興廢厯¶
齊梁妙偈袪先劫殘碑誌太康傳衣從善子竪相得空¶
王倚錫登金檻翻經到石牀四禪留塔影八水動湖光¶
華蓋炊烟繞幡竿食鳥翔籖投支遁室酒載逺公房灌¶
莽簾俱碧瞿曇面正黄甘蕉髙向日苦菜軟經霜萬象¶
<pb:KR4f0030_WYG_150-3b>¶
成虚觀諸賢散上方孤鐘催晩色歸騎帶斜陽白霧穿¶
林迥青山夾路長何年捐世網重與載慈航¶
　　　戲聯白傅題東武丘寺詩(有序/)¶
　閉旅寺孤游一日如一歲寺僧童妙喜敏姿而效吟¶
　倣初學八比法舉粘壁白居易題東武丘寺六韻回¶
　互起對為上下偶雖稍訂童句故亦童粉本耳武丘¶
　虎丘也¶
香刹看非逺(自呼/白句)靈丘到自遥(童/對)龍蟠松矯矯(童呼/白句)虎¶
<pb:KR4f0030_WYG_150-4a>¶
去路蕭蕭(自/對)怪石千僧坐(自呼/白句)寒峰七級摇(童/對)海當亭¶
兩面(童呼/白句)池以劍圍腰(自/對)酒熟憑花勸(自呼/白句)臺荒恨草¶
銷(童/對)寄言軒冕客(童呼/白句)勿忘此招邀(自/對)¶
　　　二¶
化徑行還近(童/起)祗園入始深(自對/白句)金生蓮片片(自/起)玉立¶
竹森森(童對/白句)寳殿三車㑹(童/起)靈池一劍沉(自對/白句)塔懸天¶
外目(自/起)山在寺中心(童對/白句)講下呼龍聽(童/起)詩成倩鳥吟¶
(自對/白句)慢尋蓬島去(自/起)此地好抽簪(童對/白句)¶
<pb:KR4f0030_WYG_150-4b>¶
　　　賦得宿烟含白露示旅寺童兒¶
湛湛籠烟滴霏霏墜露涵清光隨練合白影散珠含夜¶
氣䝉瀟瀣山滋夾彩嵐長林迷警鶴隔葉臥冰蠶望去¶
思原上行多畏召南朝陽旋欲起瑞藹莫忘探¶
　　　江樓望月分賦¶
試眺雲間月還登江上樓波光頻映壁簾捲似垂鈎暮¶
鵲當牕度寒星入浦流憑欄愁鏡破拂水見刀頭吹笛¶
闗山道清歌胡渭州涼秋明永夜俯仰思悠悠¶
<pb:KR4f0030_WYG_150-5a>¶
　　　詠春雲聨句換韻¶
春至占天景雲開見物華(自/)來從緱氏國行過楚王家¶
(寺/童)移草如馳蓋縈花似障紗(自/)浮車翻羽翼嘘蟄起蝦¶
蟆(童/)日暖同烟散風輕帶雨斜(自/)陽和方布氣輪囷望¶
無涯(童/)¶
　　　送兩浙臬憲移任江南¶
聖代推司臬周官念凖人東南稱要地觀訪重台臣外¶
輔承三獨中朝遣四巡豸庭江上啓驄馬路傍新夙衛¶
<pb:KR4f0030_WYG_150-5b>¶
思羊祜雄藩借寇恂行郊曽露冕當道早埋輪遥海清¶
鯨鰐荒城剪棘榛四時分雨露八越淨烽塵玉節移廉¶
省金笳起畫轔九霄翔鳳肅十道使星神祖席摇青斾¶
迎舟轉白蘋舊時需似歲此際感如春下澤淪丹轂鴻¶
名動紫宸暇游如有興幸待武湖濵¶
　　　郡守憲朱公行敝縣枉問并召舟集呈贈¶
良牧光天寵分藩澤國春内廷需侍史出使是王臣舊¶
德傳東海華文掞北辰褰帷行郡縣憑軾渡江津方岳¶
<pb:KR4f0030_WYG_150-6a>¶
三丘麗陽和一道新里先徐穉訪人喜賈琮廵隔巷迎¶
干木同舟並角巾遥來珪璧映那棄薜蘿紉牛鼎仁人¶
粟鯨紋上客茵自憐長附驥不敢避懸鶉¶
　　　奉送張方伯遷少司空赴都¶
蕃服三年最台司八座雄旬宣勞牧伯綱紀頼共工民¶
賦東南重王居中外崇蕭何停轉餉神禹作司空夏土¶
遷屏翰冬官宅㑹同南行留召父北部返毛公時轉蒼¶
龍宿身歸𤣥武宫督郵需驛傳賔從滿艨艟車騎臨江¶
<pb:KR4f0030_WYG_150-6b>¶
滸旌旗閃道中離筵人似雨别賦氣如虹廷翽卷阿鳳¶
家懷中澤鴻尚書元凱績宰相李筠功繡脱犀鞶緑工¶
裁雉尾紅願從舟楫便早為濟江東¶
　　　上浙撫軍壽¶
至德生乗運元功體應辰司麾咨北䕶把鉞授南廵要¶
地兼吳越名都壓海閩殿邦需大使開府重親臣召虎¶
分藩逺岑彭建節新廟中方制筴閫外暫推輪妙術安¶
江甸真心與浙人股肱來岳牧嘯詠淨烽塵㦸纛行營¶
<pb:KR4f0030_WYG_150-7a>¶
簡戈船下瀬神六幢齊引玉雙鬢尚無銀上齒期師望¶
中原藉寇恂願言隨獻醴長得似兹晨¶
　　　入塞曲(為陳左/軍作)¶
薊北新班旅闗東早陷圍秦城金鑰啓漢將玉門歸龍¶
斾朝雲捲狼山秋草腓沙塵埋馬勒風雪滿戎衣左顧¶
遮鵰落前行指雁飛開疆舊地濶返道故人稀全節還¶
平樂論功拜武威普天饒戰事暇日定邊機西塞呼鷹¶
疾南山射免肥封侯知不逺相與俟春暉¶
<pb:KR4f0030_WYG_150-7b>¶
　　　宫中樂詞¶
璿臺興恱豫琱輦起廵游粉黛三千女金銀十二樓秦¶
封増式廓漢主富春秋西海張波幔南山轉霧斿銅烏¶
棲殿桷玉樹夾宫溝爪士嚴鸞衛神仙指鳳洲諸王隆¶
慶第方士樂通侯甲舘排瑶帳靈池集翠舟殿前新射¶
覆花裏舊藏鈎五柞紛馳獵三郎醉打毬舞裙雙帶子¶
歌曲六幺頭監御傳供奉才人換㸃留射生懸虎韔宣¶
賜出雞裘宸興隨時發皇恩浹露流昭陽同進幸團扇¶
<pb:KR4f0030_WYG_150-8a>¶
莫辭秋¶
　　　吳調昭君詞¶
詔遣良家子更衣自下朝征行威塞域寵禮賚宫&KR1212;闗¶
吏開邊驛單于叩渭橋甘泉花滿樹灞曲柳垂條玉輦¶
看辭豹金鈿勑賜貂寒螗遮鬢薄去馬抱鞍嬌沙裏隨¶
鳴雁雲中逐射鵰臙脂顔色改烽火黛烟銷北度踰甌¶
脫南看負斗杓星稀通夕落草短及春燒苜蓿宫名逺¶
葡萄帳影遥愁逾當日侍形減舊時標上舞三朝奏閒¶
<pb:KR4f0030_WYG_150-8b>¶
絃七曲調吳聲纔一弄雙淚落瀌瀌¶
　　　河亭妓席有贈得遲字¶
柳氏茱茰女王家菡萏池秋星迷渚鵲夜色動河麋叢¶
鬢撩雲幔雙瞳瀉酒巵鈿銜山竹葉裙褁石榴皮善舞¶
勝謇姐能歌似雪兒桐絲牽腕帶笛孔拭脣脂屏短眠¶
難穩杯深飲較遲花欄偷照鏡蓴鼎醉翻匙五斗聞薌¶
澤千條爛燭枝玉釵明似雪知掛阿誰緌¶
　　　雪¶
<pb:KR4f0030_WYG_150-9a>¶
朔氣銷寒日同雲合暮天亂鴉鳴集樹野牧凍歸田村¶
斾摇風急簷絲有霰先梁園方作賦郢下擬調絃枯柳¶
驚飄絮遥山儼帶烟林虛低舞蝶衣冷細裝綿㸃地融¶
還濕飛空斷復牽撒鹽時宻宻浹水故濺濺閣敞塡鏤¶
瓦牕髙綴綺錢映奩憎粉潔貼鬢助花妍崑玉為嵓秀¶
齊紈布土鮮不愆常歲月頓改舊山川放眼増遐曠渾¶
身似洗湔清光舒短晝結溜挂長櫋枝弱鳩巢折塗荒¶
馬跡穿層柯交愈晰棄笠覆終圓壁削時傾糝篷摧屢¶
<pb:KR4f0030_WYG_150-9b>¶
扣舷平沙疑炤蠟逺塞且吞氊候近青雲吕歌傳黄竹¶
篇愁吹闗隴笛思泛剡溪船好景懐童齒長貧願瑞年¶
酒傾三雅外裘敝數冬前望隰欽劉繪登臺愧惠連蕭¶
條窮巷裏誰與共髙眠¶
　　　奉祝馳黄尊大人生日¶
杖國諸宗父閒居百歲翁敎兒聞海内垂老避牆東江¶
橘承筐碧園花插鬢紅倒探金簡字時憩玉津宫至德¶
師鍾皓祁年重鬻熊崧髙原有誦長此播清風¶
<pb:KR4f0030_WYG_150-10a>¶
　　　登宣城徐司寇山樓眺望(同張荀仲施次仲/梅古愚三先生作)¶
傑閣成髙眺名園接勝遊天低宛水暮風落敬亭秋丹¶
嶂横欄聳青溪繞郭流雙橋飛練合萬井亂烟浮翠竹¶
迷南磵寒花映北樓玉臺徐氏業髙郡謝公州洞壑棲¶
雲志鄉闗落日愁登臨傷極目揮涕滿滄洲¶
　　　奉贈來十五集之給事¶
東省推司諌西垣重議郎攀龍歸舊服鳴鳳起朝陽獻¶
納開青𤨏艱難引皂囊船軍規武事帳殿坐文昌赤堠¶
<pb:KR4f0030_WYG_150-10b>¶
淪官渡丹函反帝閶角巾申浦楫故第午橋莊好遯祠¶
黄石尋眞爚紫房秋蘭遺楚士暮雨詠吳娘張湛辭朝¶
馬陳登對客床談經隋五庫作𨽻漢三倉焚草罏皆白¶
懸冠鬢未蒼傳家踰七郭有子邁諸王庭煖花絲細門¶
髙柳線長屢從看鑑録長得近衣香¶
　　　徐徴士初度之作¶
陶令嘆歸去正當五十時偉長今著論又厯九秋思繞¶
室栽叢桂登山賦紫芝干雲開意氣烈日炤鬚眉久擅¶
<pb:KR4f0030_WYG_150-11a>¶
南州譽羞傳左衛詞百年纔得半努力紹前期¶
　　　贈汾州董司馬六十初度¶
授節膺南服驅車轉介州百年方外辟六十薛城侯岸¶
幘開金鎻移床泛玉舟刀傳王覽佩琴向子牙求渭幕¶
緋魚曉汾闗白雁秋蘆花生九月三節為公留¶
　　　吳二太保初度¶
中府推三事南司近九重青宫環衛虎黄錡䕶眞龍(埈/曰)¶
(錡禁旅㦸門/也一本作綺)神策留丹禁天兵罷紫墉金魚垂野葛繡¶
<pb:KR4f0030_WYG_150-11b>¶
被臥山松甲第連雲逺雕盤拂露濃秋堂懸桂子朝日¶
艷芙蓉石匱經辰啓金書異代封鴻文貽顯嗣開烈肇¶
神宗門映三千履歌傳十二鐘弟兄齊列㦸少小獨追¶
鋒負氣卑田叔前籌過耿恭違時嘗磊塊杖國正從容¶
小鳳庭前下名花谷口逢百城圖畫裏長對舊罏峰¶
　　　施公視學山左歸過湖上有寄¶
三物開齊地雙旌返敬亭迎恩需北闕假沐過西泠歲¶
序逾人日春船載使星鵬來雲路碧龍到海潮青城郭¶
<pb:KR4f0030_WYG_150-12a>¶
連蕭寺樓臺出晩汀水邊聞錦瑟花裏集朱軿擬過黄¶
金刹同傾白玉瓶髙天廻馬首小雨阻鴉翎望眼遮羣¶
岫傳心有六經幾時從泰岱為爾賦滄溟¶
　　　同南士訪愚山寺寓作¶
為訪施夫子因尋古戒壇髙雲横海上新水漲湖干把¶
袂風塵苦登樓雨氣寒五經游自載雙鬢醉還看佛寓¶
分龍藏人逢盡鶡冠題詩抽玉簡剔燭換銅槃暮鵲驚¶
喧客春鶯待使官只愁明夜月相憶在長安¶
<pb:KR4f0030_WYG_150-12b>¶
　　　奉和姜太翁虞部東池别業原韻¶
金谷分花磵殊亭下水闗空簾啼鳥靜曲渚散鷗閒朝¶
日穿林迥春雲繞座還環橋牽紫幕倚檻見青山緑野¶
行吟外蒼生想望間幸逢開閣便及爾一躋攀¶
　　　次揚州八韻¶
八月隋堤柳三秋揚子波南朝曽作鎭大業舊開河螢¶
苑銷花草瓊臺尚綺羅雷塘宫北舞水調竹西歌髙斾¶
京漕粟長船蜀估鹺重闉如合璧交埂勝連珂京口雲¶
<pb:KR4f0030_WYG_150-13a>¶
生晚淮南木落多蕪城吾有賦騁望意如何¶
　　　渡𤓰洲次宿明到髙郵將達淮先呈朱禹錫明¶
　　　　府¶
北涉蕪城路前逾𤓰步州晩雲移古驛朝日到髙郵湖¶
鸛翔烟淼風鱗蹙浪流椐榆村埂濶秔稻水鄉浮露重¶
沾牕幔烽多閒戌樓撈魚童子罶賣藕女郎舟蓮渚翻¶
黄梗蘆花辨白頭勞歌増客思土語亂方愁茂宰安淮¶
服神君動楚謳横琴鳴素節深閣臥髙秋地以蠙珠重¶
<pb:KR4f0030_WYG_150-13b>¶
人因桂樹留登臺林下友乞食漢時侯余亦千秋士來¶
從八子遊涼飈衰柳内誰識過邗溝¶
　　　送淮安俞使君陞禮部赴都¶
淮水開鐘鼔河橋解驌驦五年司讞吏四十客曹郎綬¶
映林花綵詞成山桂黄仙門將戞玉官邸早含香驛騎¶
搖旌斾湖民餞鯉魴客途無所贈相送在朝陽¶
　　　閻園雅集贈劉昌言進士二十韻¶
八月正良辰閻園集上賔平臺張翠幙阿閣展朱茵過¶
<pb:KR4f0030_WYG_150-14a>¶
楚隨狂客依劉作主人敦盤貽好逺几席見情親踏徑¶
通嵓細憑欄摘樹新星枰沙嵌玉花甃水流銀作伎飄¶
華琯圍棋俯角巾西垞銷陌柳南沜響風筠度曲縈三¶
疊飛觴轉數廵孝標思亹亹公幹語恂恂促座聨瑶璧¶
趨庭駴鳳麟(二令嗣皆/孝廉有名)名材跨二陸下食驗諸荀石甕¶
開重釀晶盤貯五辛炰將餳作澳炙以蠟為薪鼎熟寧¶
濡指羮翻恐滅脣撃鮮如陸賈投轄過陳遵絳燭環瓊¶
砌青油却畫輪銅籖驚短漏繡被笑平津啟讌曹公子¶
<pb:KR4f0030_WYG_150-14b>¶
裁詩石季倫頽然徒醉倒只有一毛甡¶
　　　陳虹縣席上作(陳海士先生/以别業延客)¶
甲館重筵客髙門駟馬來幽欄花影動叢樹桂枝開楚¶
甸聨豪客淮南集賦才熊羮浮鼎鼐蟻跡滿樽罍籥舞¶
屏鐶轉歌翻燭樹廻月華移别席露氣釀新醅仲舉三¶
宗譽元龍百尺材鳳城摇彩筆虹縣有琴臺暫把中林¶
臂長留北海杯通家延李郭外苑盡鄒枚銀漢縈中夜¶
黄星映上台主賔歡既醉吾欲咏臺萊¶
<pb:KR4f0030_WYG_150-15a>¶
　　　謁于廬陵作¶
既攬名山勝重聞茂宰賢文章行海内花樹滿庭前江¶
雨長隨轂山雲自拂絃孟嘉從事日劉竺入官年縣譜¶
方垂楚家聲本在燕傳經踰魯郡獻賦重甘泉綵筆雄¶
千古髙門啓再傳分毛跨鳳沼飛舄繞螺川荒郭皆留¶
茇他鄉願受㕓每懸孺子榻喜泊越人船水落烹魚釡¶
霜枯釀秫田西遊雖浪蕩東道借遷延劍合交為氣砂¶
成令是仙柴車眞趙壹懷刺豈無縁¶
<pb:KR4f0030_WYG_150-15b>¶
　　　登取亭(并序/)¶
　泝贑江揚㠶到廬陵城下有亭翼然亭下瀏水泠泠¶
　施使君碣云前二年使君酌泉而亭之是之取爾乃¶
　名取又據酈元水經注贑水經石陽有金井水廬陵¶
　晉石陽也俗名金牛泉井牛形譌耳或云有仙人騎¶
　牛渡水謬矣乃亭瞰螺川川畔白鷺洲横亭勝處妙¶
　矣予登亭慨然念使君因為賦詩¶
落日秋風裏悠然登此亭到來雙澗白看去萬峰青粉¶
<pb:KR4f0030_WYG_150-16a>¶
堞環髙嶂香山映翠屏章流方浩蕩金井故清泠引興¶
廻江郭探奇問水經千秋從倚檻薄暮喜揚舲野寺横¶
天起寒花帶露零騎牛知𣺌漫采藻想淵渟枉渚浮螺¶
子芳洲濯鷺翎此中擕不盡因見使君馨¶
　　　楊園聨句(有序/)¶
　毛甡與淮南名士作晨夕游臘月游楊園亭臺雅勝¶
　友朋好合因請聨句環相限韻頃刻而成¶
策杖尋幽壑擕尊渡野塘(張礽/褘)堤開楊柳幙徑轉薜蘿¶
<pb:KR4f0030_WYG_150-16b>¶
墻(周/&KR0034;)良㑹追金澗名園是辟疆(甡/)步方通草閣香已拆¶
梅房(劉漢/中)合屐廻山徑抽琴到石牀(童/衍)懸崖留墜雪枯¶
樹落寒霜(戴/金)瀬淺魚全伏天空雁自翔(黄世/貴)平臺虚掩¶
幔曲閣靜飛觴(施有/光)對酒躭思僻看山引興長(蔡爾/趾)遐¶
心通埤堄髙韻起篬筤(世/貴)飲勝杯浮羽歌豪曲遶梁(金/)¶
開欄調野鶴汲水煑河魴(衍/)峰轉流雲碧亭銜落日黄¶
(礽/褘)歸人爭晩渡夕鳥下斜陽(爾/趾)客藉應劉美詞凌鮑謝¶
香(有/光)閒堂分履舄暝吹起笙簧(&KR0034;/)一水横烟鎻干村帶¶
<pb:KR4f0030_WYG_150-17a>¶
霧藏(漢/中)驪駒方待駕明月早相望(甡/)¶
　　　旅主人好射每邀觀飲以舒孤悶因吟為贈¶
四海媿懸弧閒看校緑蕪銀翎拖筦笛金鏃綴茨菰暗¶
響星流急紅標日暈孤專堋河朔將穿幛子南夫偶發¶
皆停鵠單棲莫射烏平郊還燕飲何必繼投壺¶
　　　奉贈嚴都諫賢母江孺人夀¶
華閥多賢母黄門善養親曽參真令子嚴助本親臣夏¶
日丹花茂朝霞綵袖新麟孫東壁顯鳳誥北堂春仙女¶
<pb:KR4f0030_WYG_150-17b>¶
餘杭酒嘉賔丞相茵張筵懸錦帨千載重兹辰(垚曰時/方貽在)¶
(𢎞文院故/有東壁句)¶
　　　贈夏丞¶
才子方趨府仙郎舊請纓家聨梅福市人在白公城緑¶
草當㕔長青雲拂綬生客投金錯麗官比玉壺清遥海¶
推龍臥空壇聽鳥鳴潁陽春色轉同有故鄉情¶
　　　題汝南郡西堂牡丹¶
官閣分朱檻名花長緑叢深房含曉露修榦怯春風薄¶
<pb:KR4f0030_WYG_150-18a>¶
粉勻綿白輕衫疊縠紅苞藏金𤨏屑瓣剪玉玲瓏簇葉¶
同雲䕶留香待日融重英欹宿蝶曲蒂小懸蟲傾國來¶
宫裏姚家擅洛中自傷流漫甚不敢近墻東¶
　　　寄贈姜京兆一首¶
首善稱三輔雄圖啟八垓須知天府重應借月卿來地¶
轉髙丘黍庭安夾道槐訟田留傳舍走馬過章臺主爵¶
分中尉清都接上台張王如可繼賴汝救時才¶
　　　聨續元稹詩三十韻一首(并序/)¶
<pb:KR4f0030_WYG_150-18b>¶
　汝南蔣亭閱唐元稹㑹眞詩深鄙其事并笑樊川所¶
　續不足因謂元稹非續詩也即其詩耳杜則眞貂之¶
　末矣擬晚食外重戲續之㑹張杉尋予蔣亭與金公¶
　子敬敷共留倡偶故知所偶必愈不足私慶生平既¶
　無此事而古人遭逢乃不幸偶類于是可以為恨或¶
　曰其友人有索為之者云¶
夜色隱虚櫳(杉/)春星度逺空人摇墻外杏(甡/)燭畫水中¶
蘢暗理雙纒錦(敬/敷)曽挑百尺桐長顰抛鏡靨(甡/)小語隔¶
<pb:KR4f0030_WYG_150-19a>¶
屏風擷珮思公子(杉/)裁詩付伎童柿奩香襲襲(甡/)花路¶
影濛濛鸚鵡窺金鎻(杉/)鴛鴦繡綺襱慵粧疑宿蝶(甡/)拾¶
帶儼垂虹欲度迷蕭寺(杉/)相期在上宫似曽邀代北(敬/敷)¶
原未嫁湘東翠鈿殷勤卸(甡/)瑶環宛轉通愁聞金釧落¶
(杉/)嬌藉錦衾䝉皓月穿丹槅(甡/)香雲散緑叢横波流枕¶
纈(杉/)微火住薰籠怯甚衣頻攬(敬/敷)啼時粉自融馨含江¶
芷細(甡/)蕋拆露桃豐靚飾方留臂(杉/)朱襕宛在躬河流¶
猶灧瀲(甡/)曙影漸蘢蔥桂樹停輪久(敬/敷)蓮花下漏窮窗¶
<pb:KR4f0030_WYG_150-19b>¶
鷄號不斷(甡/)園繭緒難終何計酬良㑹(杉/)無言是隱衷¶
褰回簾額淺(甡/)結去縷心同寳篆消寒獸(杉/)明螺觸暗¶
蟲髙唐風乍霽(甡/)遥海日初曈帝女還湘浦(杉/)靈妃返¶
岱嵩庭梅銜履碧(甡/)溝水墮脂紅淚滴徒滋草(杉/)腸迴¶
似轉蓬塡橋思渡鵲(甡/)别曲有離鴻夢斷知難續(敬/敷)波¶
長豈易冲綿綿千載恨(杉/)長在此宵中(甡/)¶
　　　單學博七十有贈¶
至德標荀里髙名著鄭鄉徴車花滿路書帶草垂堂鳩¶
<pb:KR4f0030_WYG_150-20a>¶
女安琱杖蛇魚象繡裳諸生虚李謐有子對陳亢七十¶
稱中壽三公憲上庠自今耆舊傳不獨在襄陽¶
　　　來母孫太君初度¶
南牖朱鶉啟西王綵鳳飛母儀傳錦帨官誥出金扉篋¶
理樞臣疏庭披柱史衣八龍皆令子七誡踵賢妃叢樹¶
羅青桂新枝擷紫薇(其孫膺秋薦季/子新受舍人)忝隨榆舞後稱祝¶
敢言違¶
　　　沈九秘書典試江南于撤闈日邀予過叙率爾¶
<pb:KR4f0030_WYG_150-20b>¶
　　　　有贈¶
聖主求賢詔名都選士塲人間朱雀里天上紫薇郎盛¶
事追嘉祐髙文領建康方山占地氣斗野辨星芒棘舍¶
軍旌赤風簾官燭黄鏁成監試局判就至公堂置酒楊¶
家第栽花陸氏莊先茅酬臼季上駟頼孫陽獨是淹蓬¶
轝曽經共板床多年忘撤幕無計誦阿房孰意裴君舊¶
能憐劉子狂樽前疑夢寐宦後惜參商是地逢龍躍彌¶
天看鳳翔後車凉日度别幕錦雲張綵筆披南國朱衣¶
<pb:KR4f0030_WYG_150-21a>¶
戀帝鄉暫將邀笛處私挹令公香¶
　　　重過任四辰旦書館因憶王十六先吉韓十七¶
　　　　日昌並于此館同受書家兄門下今三君皆¶
　　　　先後通籍而予獨羇遲于此徘徊睹觀遂有¶
　　　　斯詠¶
楊子居猶在黄公壚已非故人通籍久游子到家稀幾¶
度移書幌重來訪釣磯花前低置榻竹裏暗藏扉緑水¶
圍丹竈青苔繡石畿時乗爭獻策夜讀記添衣北面師¶
<pb:KR4f0030_WYG_150-21b>¶
盧植東頭坐陸機回看著書處唯有暮雲飛¶
　　　黄母生日¶
山鳥飛烏鵲河魚躍鯉魴中閨生左妹有婦比周姜擷¶
佩湘東碧從夫江夏黄起家膺隼羽入陛擊貂璫黨錮¶
成王國靈均返帝閶(黄忠端公/死璫難)覆巢餘破壘漆室置懿¶
筐窺壁知名士張帷助小郎最憐懸帨節猶得傍端陽¶
　¶
　西河集巻一百五十¶
