# -*- mode: mandoku-view; -*-
#+TITLE: 西河集
#+DATE: 2015-08-25 00:29:26.398394
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷一百五十四
<pb:KR4f0030_WYG_154-1a>¶
欽定四庫全書¶
　西河集卷一百五十四¶
　　　　　　　　　　翰林院檢討毛奇齡撰¶
　　排律¶
　　　聶明府生日¶
荀藐來榆次言游在武城愛將花自種操與水兼清飛¶
舄瞻鳬近圜扉見草生亭邊三老約指下五絃聲楚户¶
全輸版甌蠻尚用兵賣刀同虎渡懸皷中雞鳴白望聞¶
<pb:KR4f0030_WYG_154-1b>¶
俱歛黃巾戒勿驚仙郎真列宿神父比長庚棠舍千秋¶
意桑&KR0707;四射情登堂無可獻折取早梅馨¶
　　　雙壽篇贈餘姚諸徵君¶
丈人稽郢後垂老舜江邊自昔稱三俊於今踵七賢占¶
為鴻漸卦註就馬蹄篇隠向梧中據閒來栁下眠銀牀¶
穿碧甃寶鼎發丹田藜杖鄉初設桑&KR0707;牖自懸庚寅皇¶
覽日甲子義熙年物外餘幖帙閨中喜緼絃龎公偕伉¶
儷鮑女本神仙河鼓牽朱輞(初度在/七夕後)江魚列綺筵相思¶
<pb:KR4f0030_WYG_154-2a>¶
何所寄唯有綵霞篇¶
　　　遥同淮上諸公九日遊裕親王園林登髙限韻¶
　　　　得徒字(冇序/)¶
　予于九日過舒南宫舎人邸舎值淮上丘學士兄弟¶
　李明府張孝亷諸公車馬四集將以是日游裕親王¶
　園林作題糕之㑹呼予共載予適以他集不能従既¶
　而諸公各有詩即席分字限一十二韻彚錄見示昔¶
　梁孝王闢兎園召客自睢陽為複道屬之平臺凡四¶
<pb:KR4f0030_WYG_154-2b>¶
　十餘里而河間王德嘗築日華宫置客舘二十餘區¶
　以待學士今親王為¶
帝室賢胄肺腑枝葉其開園築舘原足為賔従厠足而¶
　諸公以鄒枚之才偶接蘭坂即能銜盃抽牘以當獻¶
　頌此在鄴宫讌集所稱良辰勝地賢賔盛主莫過于¶
　是而予以無分不預則其為悵恨可勝道哉嘗讀韋¶
　學士和唐主九日詩知學士亦未嘗預㑹强顔作和¶
　而李白九日不與崔侍御同遊敬亭然猶有寄侍御¶
<pb:KR4f0030_WYG_154-3a>¶
　詩見之本集予效矉附和亦請限韻顧未知其與古¶
　人何如爾康熙戊午重九後一日某識¶
九月入¶
皇都秋髙海雁徂將車來舊邸懷刺向當塗紅藥頻年¶
憶黃花滿地鋪宋公方戯馬陶令正提壺期赴尚書逺¶
筵陪侍御無賢主開碣石豪士進彫葫積善坊邉桞髙¶
颷舘後梧留題雲作牘分佩水為符帽落違江夏巾摧¶
記義烏登臨還倚樹附載豈編蒲梁苑饒詞客燕臺盡¶
<pb:KR4f0030_WYG_154-3b>¶
酒徒相逢能唱和清興未曽孤¶
　　　寄祝同年汪編修尊人雙壽¶
三壽函金冊雙星轉玉繩裔傳汪仲舉兒似栁呉興天¶
上絲綸展人間歲月增桑&KR0707;懸鵲血門帨絓龍繒國老¶
扶來罕閨閑得未曾登朝惟齒尚舉案與眉凭鼓瑟歌¶
方並開樽酒是朋千年桃實結庻品蕙肴烝鳳喜翔新¶
竹鳩㸔集古藤傳經貽碧檢染紙用青菱瀛海濤千頃¶
丹梯路㡬層一觴慙寄祝頫首誦岡陵¶
<pb:KR4f0030_WYG_154-4a>¶
　　　奉酬董公子致平貽贈十六韻¶
紅杏園初啟青槐路未遥髙門逢勝集公子踐佳招碧¶
浪迎人醑紅泥坐客寮車迴攀栁候茵藉落花朝誼以¶
雷兼鮑名如董共鼂文章横葢代意氣上干霄八斗才¶
無敵三餘工不佻虗懐嘗抑抑𤣥箸本超超東閣張筵¶
遽南皮發興饒庭聯天廐馬世插侍中貂衣染牆葵汁¶
書縈帶草苗琴心傳鳳曲劍鼻刷犀膠酒榼頻添漲薫¶
罏欲上潮邀朋皆黼黻投我是瓊瑶道在雲嘗合詩成¶
<pb:KR4f0030_WYG_154-4b>¶
星暗摇雙飛㸔鷙羽不忍度河橋¶
　　　許使君詩¶
聖代推觀察雄藩重列侯雙旌開鎻鑰千里藉懐柔勵¶
治資良牧平情簡督郵巡軍星照海行部雨隨輈碑接¶
山陰道屏髙甬上樓旬宣踰八越保鄣近東甌鑑逺無¶
疑牘刑寛省要囚亷辭原憲粟儉着晏嬰裘勸駕乗羸¶
馬耽書臥小舟亭遺黃絹字道鮮赭衣偷入市擕刀賣¶
當筵借箸籌捐金輸士困貸粟賑民流自媿樗材劣曾¶
<pb:KR4f0030_WYG_154-5a>¶
經藥籠收宫牆傳五教稷下闢三鄒絳帳依南郡青雲¶
起道周㣲文難紀績聊以代方謳¶
　　　題傳經堂詩¶
至德聞荀里髙名著鄭鄉人方垂繼世家本住横塘門¶
對新花嶼經傳舊草堂青山迴幔檻綠帙滿巾箱書帶¶
牽隄逺垣衣繞砌長生徒閒授几賔客静傳觴詞業延¶
中秘忠言肇侍郎(其先侍郎公為/靖難建言有聲)一門追顧陸四世見¶
袁楊駿烈遥堪誦清芬久自揚檥舟停下去豈是戀滄¶
<pb:KR4f0030_WYG_154-5b>¶
浪¶
　　　䝉孫國公徴灝請召西園讌集有贈時予將南¶
　　　　歸舟次奉答(國公係義/王之子)¶
西邸恢前緒東吳紹世修標名同燕頷覲面在螭頭爵¶
過平原秩人如康樂侯田猶頒鄠杜文已駕曹劉家自¶
傳盧矢門無詠蒯緱張錢長却㑹禰刺竟先投突室琴¶
樽静閒園竹樹幽髙談驚逺聽散帙恣㝠搜醴向晴軒¶
設車從眢井留鼎脣沾雀蛤褥縫對犀牛慿袂先王几¶
<pb:KR4f0030_WYG_154-6a>¶
觀銘舅氏卣當陽褰武庫𢎞正醉書樓宴比東堂勝詩¶
方南面優(公詩名擁書/堂集見示)天才傾八斗國士感千秋金劵¶
文難紀銀泥緘未酬栁城相望隔思煞潞河舟¶
　　　寄祝劉母王太君¶
錦&KR0868;開雲縵朱門對水澄清罇傾綠醑峻節著青菱晩¶
歲能餐桂當年重飲冰硯瀠提甕水書照辟纑燈身是¶
陶貞烈庭趨劉孝陵筓珈頒錯落棹楔表峻嶒甲子人¶
間換初陽地上升環葭飛玉琯覆斗絓珠繩衣舞新緺¶
<pb:KR4f0030_WYG_154-6b>¶
綬堂鋪舊毾㲪桃花開有日坐見歲時増¶
　　　㸔菊聯句(為楊雲士/菊圃作)¶
北苑尋幽鞠(甡/)東籬見治蘠佳名渾不辨(張/杉)妙植想多¶
方種集伊川盛(甡/)泉通酈縣香銅鐶鋪處白(杉/)金盌鍍¶
來黃龍腦蟠銀埒(甡/)猧絲旋錦囊輪銜千輻廣(杉/)錢取¶
五銖良蠟朶紅兒髻(甡/)檀窩青女粧苞沿舒茗甲(杉/)瓣¶
底綴瓜瓤敞類仙盤舉(甡/)圓同佛面張㣲紅名馬藺(杉/)¶
小臭似蛇牀塢闢辛椒外(甡/)園隣苦竹傍穿鶯疑住久¶
<pb:KR4f0030_WYG_154-7a>¶
(杉/)報雀欲銜將髙士裁為佩(甡/)夫人染作裳分花餐屈¶
子(杉/)釀酒送長房合蜜團松餌(甡/)和英煮桂漿翻叢袪¶
蛺蝶(杉/)啄蕋妬鴛鴦暫吸枝頭露(甡/)潛窺葉上霜候遲¶
猶猗狔(杉/)風動自低昂重叠排成障(甡/)離披布近牆記¶
時存小正(杉/)遣興在重陽賜鄴悲將老(甡/)横芬誦有芳¶
秋葩應晩歇杉為我罄餘觴(甡/)¶
　　　送任生北遊(有序/)¶
　春草初碧朝雲欲馳集江上之離亭送樂安之公子¶
<pb:KR4f0030_WYG_154-7b>¶
　千里名髙逺度黃金之舘三洲歌苦同銜綠玉之巵¶
　趨庭須早計但作方遊即席有貽言不拘句韻¶
客路饑驅逺離筵酒上㣲關山方澷澷楊栁正依依市¶
劍吹花鍔征衫換葛衣燕臺需駿久塞舘度鴻稀薦引¶
思嚴助遨遊重陸機高堂頻慰去勿使傍柴扉¶
　　　贈胡少宗伯八韻¶
南省推常伯東華景從臣披雲常見斗有嶽必生申祕¶
閣專詞翰崇班領搢紳典從三禮貴賔與四門親伯始¶
<pb:KR4f0030_WYG_154-8a>¶
才無敵蘇湖學更醇名標仙闥上家在射湖濵秩序追¶
前哲文章奬後人升堂纔咫尺相望轉逡巡¶
　　　寄祝王匡廬先生七十初度(即新城王禮吉東/亭阮亭三先生之)¶
　　　　(父/也)¶
甲地開華閥髙筵啟玉壺人間瞻岱嶽天上見南&KR0707;苐¶
五名偏重無雙譽不誣孝思懐牧伯至德紹司徒書繫¶
堦前草冠栖城上烏交遊同郭㤗論議近潛夫皂帽龍¶
垂尾丹山鳳有雛却官成八俊教子得三珠賜饌長遺¶
<pb:KR4f0030_WYG_154-8b>¶
膾徴車好載蒲鸞書天外錫鳩杖國中扶奕世多傳寶¶
羣賢有繪圖一觴隨獻逺未敢效吹竽¶
　　　吳楷招㑹湯餅聯句¶
湯餅傳瑶席(張/杉)金錢壓綺襦石麟摩外士(甡/)河鯉饋中¶
㕑主爵催浮白(杉/)賔衣有拭朱試啼知大器(甡/)占慶見¶
充閭九子烏生好(杉/)三嬴馬相殊髙虹天半玉(甡/)滿月¶
夜來珠父子吳中復(杉/)階庭謝㓜輿他年詩禮貴(甡/)㸔¶
汝早趨陪(杉吳氏又氏謝/  故有㓜輿句)¶
<pb:KR4f0030_WYG_154-9a>¶
　　　禹陵¶
夏后南巡日茅山啟閟宫九川方灑滌萬國已來同宛¶
委藏書古衣冠輯瑞隆羣侯遵㑹計江漢仰朝宗祀重¶
陪方鎮功成抑下鴻層欄迴綵鳳畫地有黄龍藻染梁¶
紋綠花銜碑字紅千秋新貢賦八越舊登封頫首滄江¶
外摳衣饗殿中翹瞻明德逺去此欲何從¶
　　　郡太守許公遷寧紹兵巡副使賦贈¶
中巡加八使上秩賜通侯控地連滄海開轅在越州金¶
<pb:KR4f0030_WYG_154-9b>¶
茄吹外幕玉箸借前籌民事關心切兵行錫命優專城¶
原倚重治郡早推尤草檄慿馬首封書褁箭頭盗因虞¶
詡息人願賈公留攀軾同蟻附遷枝相鳥求碑橫剡上¶
路靴掛郡東樓(俗凡留官者脫/其靴掛于庭)神武調軍騎星文割女¶
牛㓂恂需歲月杜預註春秋(公註左氏/傳付刻)自愧編遥服深¶
䝉顧敝裘釋寃開蔀屋解澤到荒丘(曽諭治先/壠最切)茂樹陰¶
方接髙天戴未休江湖千萬頃誰敢賦涪漚¶
　　　丘大叅年伯七十初度¶
<pb:KR4f0030_WYG_154-10a>¶
南極分樞久東山屬望專名髙公路浦家近射陽田雲¶
閥青齊舊星垣碧漢連司民延世澤叅岳領時賢漢署¶
常紆紱淮流自理緡井公六博戲韋氏一經傳玉樹圍¶
瓊砌金英燦綺筵座中朱履集階下綵衣翩蓬島依兄¶
弟槐㕔入後先㸔雲還棘寺(曙戒先生以學/士左補大理)愛日度花¶
&KR1897;(謂季貞/檢討也)佳氣浮簾幕輝光照里㕓門楣揚鳳翮地胄¶
引蟬聨共有稱觴慶寧忘授几䖍相隨羣從後敬誦白¶
雲篇¶
<pb:KR4f0030_WYG_154-10b>¶
　　　奉謁通政楊公林居感贈一十四韻¶
上闕標雲路髙門啟道鄉詩書傳百代名德冠諸楊臺¶
出金銀表官居喉舌傍天書垂左掖卿月照東堂假沐¶
還泉石因閒問梓桑徃來申浦楫偃息午橋莊自愧紆¶
三䇿曽經泝九方(予讀巻舉主/出公門下)袁公四世植陸氏一田¶
荒種杞孫枝詘傳衣祖製亡到門慚舊主開晏謝新昌¶
為仰千秋鑑來窺數仭牆一時依斗曜三日接衣香人¶
望年來屬天星曉自張徴車應在道執䇿敢相忘¶
<pb:KR4f0030_WYG_154-11a>¶
　　　葉使君六十¶
㑹見黃星燦長疑紫氣連應鐘方啟籥甲子又周天族¶
是諸梁裔家藏虞仲篇論文誇魏晉對䇿入幽燕製錦¶
潛江曲專城桂水邊郡留黃霸蹟人謂冦恂賢咅問三¶
秋隔相思兩地懸誰知違俗久頓使杖鄉旋設矢逢初¶
日稱觴祝大年金門邀曼倩同望赤城烟¶
　　　贈副都御史金君¶
北闕推司憲中臺肅準人兩京傳舊族三坐見親臣上¶
<pb:KR4f0030_WYG_154-11b>¶
殿呼張緬諸曹拜郄詵朱衣長拂面蒼珮儼垂身抽簡¶
如凝雪驅車摠避塵五花堂上列六事御前陳道可孚¶
中極清能敕外巡(時君有以清/亷敇外臺疏)文緣章奏重治騐紀綱¶
新在昔曕雲切於今披露親埽門徼典客觀國利來賔¶
啟署通南省依垣近北辰槐㕔慙後起還展舊絲綸¶
　　　康熙乙丑予奉¶
使分校㑹闈得士一十二人竣事恭紀兼呈同考諸公¶
　　　三十韻¶
<pb:KR4f0030_WYG_154-12a>¶
試士開三省徴書下九重名標文德殿宴列武成宫同¶
考班行盛諸房領去崇翦金花插帽浴鐡馬安籠魚貫¶
先開闑蜂攅後捲篷座如聯宿上堂以聚奎雄(内簾中/㕔名聚)¶
(奎/堂)布棘藏知雜垂簾示至公硯分新靛液題拜小黃封¶
(是科書接上頒書題用小黄/封硃    出上寫御封二字)使席供旃細官㕑煮桂濃¶
吹鐃來堠北擊柝在牆東畫壁皆麟鳳標籖類活東卷¶
排千字賾&KR0848;限五經通到晩門箝赤中宵燎舉紅九龍¶
天上現萬蟻穴中攻啟簿覘多例(未閱巻時先/檢科塲條例)焚香矢¶
<pb:KR4f0030_WYG_154-12b>¶
寸衷主司愁失實進士苦雕空(棘闈深鎻武成宫談天/進士雕虚空係黄魯直)¶
(詩/)文獻都堂内神枯號舎中有蕉難覆鹿入牖敢窺龍¶
所藉千秋鑑曽無五色&KR1970;三呈皆白璧萬選得青銅勒¶
帛藏雙管收囊㑹九緵草編時有次花判月將終(編號/次第)¶
(即草榜也每日各/房判紙封卷篋)北斗魁為首南宫禮是從人方安夏¶
課(長安舉子落第者率/净坊度署曰夏課)誰敢道冬烘進錄盛箱窄題名¶
散炬融(書吏填榜名/圍以萬炬)闈開雲葉葉榜放日曈曈宿館袪¶
甎甓¶
<pb:KR4f0030_WYG_154-13a>¶
升鑾伐皷鐘賜袍披織綺開宴舞尋橦(放榜後賜宴禮/部教坊奏伎樂)¶
(賜花賜綵/段表裏)因謝同苟誼翻慙獲狄功井亭深鎻處長盼¶
隔牕桐¶
　　　鏁院簡王編修同考兼呈難弟侍郎主文十韻¶
龍並雲間躍人同馬氏良弟方司主校兄反作叅詳(舊/以)¶
(房校名/叅詳官)禮序迴鸞列¶
温言下鳳章(時院中接避/㫖令勿嫌)隔屏分上座授尺首東廂四¶
闢優三舘羣空頼九方同臨戰蟻穴忝受獲麟房(宋嘉/祐倡)¶
<pb:KR4f0030_WYG_154-13b>¶
(和詩有萬蟻戰酣春晝永句/予以領房官□閱春秋故云)藍汁文千㸃樺烟燭㡬行¶
位因同考近分以後塵相(舘規予與兩公/相為前後軰)海濶容流細¶
天空任羽翔聚奎堂畔月相對意難忘¶
　　　過劉少叅宅有贈¶
北海標通德東田返近臣白雲仍在望綘節舊曽巡賭¶
墅非閒地歸湖有上賔擣茶花院静讀易草堂春丹鼎¶
招仙客金魚付酒人題詞俱咳玉封冊總泥銀禁闥思¶
嚴助台階讓賀循長干初置輦白下澷垂綸跡共潯陽¶
<pb:KR4f0030_WYG_154-14a>¶
隠交從北府親有誰司國舉唯汝秉人倫納履龍門峻¶
披帷燕賀新思深猶望歲游滯已兼旬霜雁飛黄浦秋¶
楓動¶
紫宸欲因¶
徴詔切從此捧車輪¶
　　　趙弟舉茂才書扇志喜¶
雅度如搴芷晴江賦采芹父為晉成子兄即趙觀文珠¶
玉方呈彩驊騮逈出羣開襟飛紫電跬步上青雲佩重¶
<pb:KR4f0030_WYG_154-14b>¶
揺金穗衫踈映繡紋平原佳子弟知向武陵分¶
　　　送家僉事提學雲南¶
司命開南詔除書下建章經傳宣聖里名冠鄭公鄉乆¶
列螭頭仗曾含鷄舌香縹箱疑武庫珠斗見文昌比士¶
昆池外衡文洱澤傍猓間垂甫掖瘴裏判干將八代唐¶
文重諸生段氏良國書傳杜佑家學本毛萇東壁舒光¶
逺南溟得路長雁行迴復處相憶在瀾滄¶
　　　丹陽别羅坤¶
<pb:KR4f0030_WYG_154-15a>¶
作客鄉關逺懐君歲月深過江逢管仲入幕見陳琳代¶
北方馳騁苕南久滯滛未懸腰下印長散槖中金入俗¶
饒𤣥䖍憐予得素心烏衣人共訪白下酒同斟世已嗤¶
求駿吾將效展禽天低垂去轍雲滿未分襟龍跳難為¶
友鴉棲不擇林丹陽重惜别相對起沉吟¶
　　　胡副憲生日¶
烏府垂標峻青陽感氣新藏書柱下史執法殿中人入¶
陛長連臂居官善逆鱗週天剛六甲練日及三春指直¶
<pb:KR4f0030_WYG_154-15b>¶
冠如鐵風清簡似銀明時無可誦但願作良臣¶
　　　二¶
憲長垂三坐端公擅外臺春風吹海甸曉日近蓬萊使¶
作儀同貴生占宰相才程琳饒氣節王儉著風裁珮有¶
蒼龍繞門呵驄馬迴祗因留柱史紫氣滿東來¶
　　　寄呉制府廣東¶
妙略雄南服鴻恩賚上京五年專棨㦸獨坐領簪纓冊¶
授金鼇勝兵摧玉洞平三門新壁壘八克舊家聲重地¶
<pb:KR4f0030_WYG_154-16a>¶
深分履前轅早樹旌詔従雙鳳闕節授五羊城谷轉桄榔¶
暗旗翻翡翠明趙佗終北拜馬援且南征操得貪泉厲¶
名因褁石成朱方行處樂白雉貢來輕磐石詛茅土河¶
山倚保衡八行難盡意長使寸心傾¶
　　　呉門喜遇郭襄圖飲次留贈并謝所貽聨句¶
作客當三伏(甡/)懐人在一方銜鑣逢茂苑(張/杉)把酒對金¶
閶意氣干雲上(甡/)追遊度日長髙名通宛洛(杉/)近歲返¶
炎荒藥採安期澗(甡/)金擕陸賈装賢王驚賦彩(杉時郭/  以詩)¶
<pb:KR4f0030_WYG_154-16b>¶
(百韻贈俺荅公/每一字酬一金)蠻女授衣香家隔鴛湖逺(甡/)山㸔虎阜¶
良歌迎桃葉渡(杉/)居近百花坊金屋嬌還貯(甡/)瑶山讌¶
未忘尋仙同許邁(杉/)結客過呉光何幸貽歐冶(甡/)兼之¶
贈楚纕峯前瞻縹緲(杉/)亭下詠滄浪座愛林宗友(甡/)行¶
陪郭伋觴臨岐乖報諗(杉/)為我俟河梁(甡/)¶
　　　挽陸母¶
萱草移金闥蘭旌返玉樓太君如湛母孝子是王修機¶
織恩難斷杯棬澤自流堦前黃鶴去天際白雲浮至德¶
<pb:KR4f0030_WYG_154-17a>¶
傳閨訓餘哀減巷謳只憐赴弔晩偃蹇愧南州¶
　　　觀徐昭華畫障作¶
吾郡閨房秀昭華逈出塵書傳王逸少畫類管夫人紫¶
水和泥染青山帶露皴蝶衣聨繡褶花片滴朱脣閣上¶
煙雲曉階前草木春祗愁頻對鏡圖作洛川神¶
　¶
　¶
　¶
<pb:KR4f0030_WYG_154-17b>¶
　¶
　¶
　¶
　¶
　¶
　¶
　¶
　西河集巻一百五十四¶
