# -*- mode: mandoku-view; -*-
#+TITLE: 西河集
#+DATE: 2015-08-25 00:29:26.614163
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷一百六十四
<pb:KR4f0030_WYG_164-1a>¶
欽定四庫全書¶
　西河集巻一百六十四¶
　　　　　　　　　　翰林院檢討毛奇齡撰¶
　　七言古詩(十/)¶
　　　戯贈徐曼倩畵扇¶
徐生妙筆似魏華又似趙昌能畵花東家嬌女白團扇¶
乞畵牆東落花片紛紛蛺蝶趂滿林我亦見之生愁心¶
故人有子得如此何用滿籯純是金¶
<pb:KR4f0030_WYG_164-1b>¶
　　　紫庭篇奉贈張庻子史舘總裁初度¶
自昔至人生有為河游龍蔡山出雲紫庭五象不恒見¶
含華苞徳離人羣清河夫子本峻閥户排三㦸門十輪¶
况揚世徳誦芬烈絲綸入掌推金昆櫝傳鳥䇿結碑版¶
字譯馬䭾増典墳舘草詳略總新意庭花燦爛皆奇文¶
伊予薄學恥操瑟外郡不知枉薦纁入都挾刺但局促¶
登堂納履争紛綸盈柈飯落麈尾屑列鼎氣函犓膳焄¶
微言要㫖均有㑹窮蒐極撿真難聞恭逢¶
<pb:KR4f0030_WYG_164-2a>¶
天子重文學議修前史藉討論首推東觀作楷栻如平¶
有凖直有紋又如杞梓任裁割一一得施大匠斤憶昔¶
浙省論鄉秀曽發䇿問如所云明史諸按互得失對者¶
不若問者神爾時予以避人去恨未考辨似向歆今膺¶
編纂得主者宛然弟子師河汾長嬴既至遘皇覧天門¶
日出烈若焚張星儼在翼軫列公子時見倉琅根但識¶
四矢冐綵箙那知三鳥拖青裙江左舊族本最重淮南¶
有文當自尊千秋得志苟長在世人安用徒紛紛¶
<pb:KR4f0030_WYG_164-2b>¶
　　　贈王舍人赴常州幕¶
去年同詣公車門有司藉藉推公孫雄文博藻騁偉辯¶
開牘殿前驚¶
至尊須臾授職令著作不及郎官並丞博獨憐垂老軼¶
清河但入中書詠紅藥天街對酒冬復春高梁栁色侵¶
衣新師門相倚頓分袂令我黯然傷逺神蘭陵酒熟野¶
花發此去江南好時節那堪羸馬夜歸來空望金䑓一¶
輪月買田陽羡心自閒莫嫌蓮幕春風寒他時憶我新¶
<pb:KR4f0030_WYG_164-3a>¶
詩好應在荆溪水榭間¶
　　　奉和崑山葉掌院夫子題翰林院壁用東坡清¶
　　　　虚堂韻¶
翰林院前堆北沙翰林院裏通南衙填㕔衆制但分草¶
列舘一區長種花崑山夫子秉文府授易逺探七十家¶
日繙縹册傍銅鶴幔掣鈴索驅饞鴉敕令掌筆定前史¶
羙刺不雜萎與葩秪慚諸子濫藉氏昫紕収穢煩鉤爬¶
從來道潤鮮塵渇菊苗蘆菔不换茶况傳五教警聾瞶¶
<pb:KR4f0030_WYG_164-3b>¶
隻手肯䣃懸田撾秋風院落久穨塌驟見補葺翻嘆嗟¶
(時新修/院成)學人績學有如是請看壁上揮丹霞¶
　　　輓歌詞送盛廣文櫬旐還里¶
君不見潁川陳仲弓公卿㑹弔縗麻同又不見南州徐¶
孺子獨抱生芻走千里由拳夫子學術明早年兄弟同¶
成名漢家應辟推楊震秦代通經重伏生偶然曵杖歌¶
延佇遂賦雄文玉樓去堂上鱣魚躍未能墓傍大鳥歸¶
何處生平感慨不得詶空吟華屋還西州天寒執紼錢¶
<pb:KR4f0030_WYG_164-4a>¶
塘路滿目江濤涕泗流¶
　　　金匱仙人歌贈陳子太士(有序/)¶
　陳子太士與予共文㑹者將二十年曽登選樓甲乙¶
　諸試帖墨義雜文示天下天下人争奉為金科玉律¶
　疆估藉之起市門利既而撝去得葛洪金匱術遨遊¶
　長安予被薦就試試之前三日右手病痺而潰于熨¶
　腕脹如長瓠五指僵矗告吏部不聽告監臨掌院不¶
　聽隔試一日將夕矣遇太士于途驚曰何不早示我¶
<pb:KR4f0030_WYG_164-4b>¶
　令至此急市藥二升許濩之令濯自温至凉再濩之¶
　指漸有文至漏一下又濩之漸皴次日赴試¶
㤗和殿腕仍發痛如艾焙暗下而指詘可書因勉書完¶
　巻出出則病亦減是雖天固厄之然太士醫療之神¶
　何可沫也踰月予從諸君後䝉¶
聖鍳取中且用古制科例授舘職因感太士術作金匱¶
　仙人歌謝之詞頗不叙致其意¶
昔者葛洪得神術著書金匱稱仙人千載以後鮮繼起¶
<pb:KR4f0030_WYG_164-5a>¶
肘後有方空復陳潁川才子擅文藝月旦時賢等操契¶
海内皆知伯玉名樓頭只許元龍憇學深二酉通九淵¶
夢隨鴻術游鈞天長桑與客意氣合種橘啖人淮海間¶
天街二月花正發忝詣公車向高闕斵手徒令拙匠嗤¶
寸心久為貧交竭時當¶
召試入玉除大官將賜蓬池魚¶
九重前箸欲借挾一時左手難空書公乘交臂頓有省¶
迎鳯坊邉酒初醒煮藥惟燒王質薪澣肌不用蘓躭井¶
<pb:KR4f0030_WYG_164-5b>¶
深慚手指重五斤非時能詘還能伸多君九折作良宰¶
惠我一劑真有神上醫醫國本恒理况有高文比秋水¶
他時金匱獻書成當復逢君杏花裏¶
　　　送吳明府超遷觀察之閩¶
溟魚十歲不掉鬛一掉直上天門間從來神物有異量¶
豈與世數同往還夫君百里本寄跡要使殊才破庸格¶
司𨽻何妨拜茂陵通侯久已稱褒徳一朝治行天下聞¶
果然第一推番君聲名特達播閶闔頓令平地生風雲¶
<pb:KR4f0030_WYG_164-6a>¶
丈夫入世貴倜儻攪轡登車氣何爽望去雙旌擁&KR1707;輪¶
行來八察加亷訪東風二月度七閩溪花海樹郎官春¶
嚴生自足開甌越何必平津觧笑人¶
　　　慰尤司法䘮婦作¶
秦嘉垂老上計車閨中無復紅羅襦長卿獻賦不歸去¶
那得有婦留空居㷀㷀白兎走且顧南北東西隔長路¶
挽鹿難追司𨽻驄隨鴻先傍要離墓金刀劃水斷不成¶
悼亡賦罷顛毛生從人但道婉娩節使我頓増伉儷情¶
<pb:KR4f0030_WYG_164-6b>¶
當年司法北平右共識使君自有婦今來被¶
召入¶
帝京不道寒房夜炊臼桃林闗前桃樹新東風吹作灤¶
河春相尋倘認盧龍路應遇金䑓夢裡人¶
　　　項學士招沐益都相公萬栁園同諸公即席¶
朝上金商門暮宿永寧里翠帔結烏頭黄塵障驢耳同¶
鄉先達項槖師嵬嵬副相居黄扉見予落托頗矜惜往¶
往引手相扶持連朝待漏趣入侍看倚¶
<pb:KR4f0030_WYG_164-7a>¶
金鑾判封事御饍盤分錦菜&KR0325;宫衣袖惹硃花字旋從¶
請沐呼飲間便尋杜曲城南端紅泉舊有昇平宅緑野¶
新開裴令園長樊介隴辟廣畆種得垂垂萬株栁九列¶
頻教汁染衣三眠不用枝生肘青絲碧縷布作帷今來¶
正值東風吹珠軒玉勒請載過名賢豪客紛追隨紅橋¶
初度入磵曲木末空亭接林隩平原漫衍馬埓長旄澤¶
蒲栘覆朱屋霜摧雪壓葉漸疎猶然鬰鬰園中居官渡¶
城邉朝繫馬永豐坊裏夜藏烏藏烏繫馬兩不見短榦¶
<pb:KR4f0030_WYG_164-7b>¶
長條拂人面蓊薆難分㶚上營風流那減靈和殿間堂¶
四座傾酒巵行厨炙鹿還烹蠡庾公撤幔欲理詠潘岳¶
隔筵將賦詩寒飈襲袂日馭短重向枝頭覔睍睆澤在¶
何愁玉醴枯情深頓覺霜裘暖先生意氣豪且真相從¶
彷彿游雲津他時得返柴桑去望爾還尋栁下人¶
　　　冬日過上海署故人任明府製衣衣我感賦¶
丈夫生豈易衣食終年在道披練裳朔風吹林下寒葉¶
垂老欲住江湖傍故人為宰在滬上呼我再過聽絙桑¶
<pb:KR4f0030_WYG_164-8a>¶
薛城留客有布被莱蕪滌釜無舂粮顧此短褐不至骭¶
惻然為念范叔僵自視兩袖頗飄薄但看七尺真昻藏¶
割氊何足贈江革解襦不敢衣顧郎冰絲急付凍女剪¶
鈿尺便向當身量生平旅食就仁祖前歲婦褌辭豫章¶
惟此繭為伯夷種况逢衣自膠東牀貧士被服允無斁¶
良友致意安可忘只憐連袵坐相對反于官服加輝煌¶
少小誦讀并不出嘗恐行路分左羊十年衣褐蔽廣栁¶
一雙葛履投嚴霜多君力學早通籍脱麻更著宮錦黄¶
<pb:KR4f0030_WYG_164-8b>¶
今来為吏解衣我宛如當日東書堂陽和乍轉稍暄煖¶
我當刺擢還故鄉入林服此快游飲落花滿袖春風香¶
　　　答贈湯右曽長句¶
嵯峨閶闔平旦開馬蹄撲撲飛黄埃湯生年少好容髪¶
與之相遇長安街雙瞳炯炯負意氣手挾干將甫磨礪¶
鉅器知為王儉才請纓未遂終軍志他鄉各恨相見遲¶
贈予長句如哀絲酒徒慷慨和未巳令我聽之心骨悲¶
從来知已老彌寡擊鐘無聲且擊瓦感君任俠過季心¶
<pb:KR4f0030_WYG_164-9a>¶
空道微文似司馬宜秋門前霜葉黄觧衣但醉當壚傍¶
吳姬十五正年少新滴玉糟蘭水香¶
　　　孫侍讀初補學士復將還養于其生日歌以贈¶
　　　　之¶
射州學士孫叔然早年草詔蓬池邉乞歸養父三十載¶
登朝緑髪方鮮妍山池宴罷出就舍二月含桃摘盈把¶
倚案羞裁五色書當街且控三花馬綵弧初絓還養鄉¶
鬰洲山色仍相望臨行欲致留君意郢水坊南酒正黄¶
<pb:KR4f0030_WYG_164-9b>¶
　　　寄黄州向君(予修史時録史監/生向在江之父也)¶
石陽城西江岸春龍丘高士方山巾讀書蘭浦水長碧¶
把酒雪堂花似銀金門獻䇿路中斷緑髪紅顔有時換¶
華頂難同禽慶遊栁邉且共𥞇生鍜趨庭皦皦白玉姿¶
燕䑓石鼔來題詩文章久為成均重筆札新從翰苑知¶
圜冬史舘毎入直輒向芸牕見顔色因道家公舊有心¶
能使羣賢逺相憶楚江東下繞臨臯赤壁于今戰未消¶
誰觧此中閒歲月有人家住緑楊橋¶
<pb:KR4f0030_WYG_164-10a>¶
　　　送趙郎中㩁使揚州¶
曩者始元舉文學盈廷辯難惟㩁商茂陵魯國各持説¶
但欲搘拄桑𢎞羊今來待詔給筆札方值征輸事遏伐¶
大夫文學相見踈誰敢著書論鹽鐵司庾覆錦稱望郎¶
懐香握草趨明光延清詞賦韋氏學二妙有誰能抵當¶
星軺奉使㩁䢴上畵舫紅橋截春漲豹尾朝懸估客鹺¶
鼉鳴夜度官艚餉揚州此去風景殊繞朝不用攀行車¶
闗門紫氣時時見為我重詮道徳書¶
<pb:KR4f0030_WYG_164-10b>¶
　　　題暢心閣冊子(王二光/禄别業)¶
王生本是烏衣郎家藏司馬金翦章草堂開向衆山裏¶
高閣下臨湖水傍春雲出軫入帷幔朝雨盈塘接南㟁¶
檻外長町裂苧衣門前漲水浮花片沿湖東上一堤遙¶
跨向湖心有畵橋唼&KR0689;波間翻雁鶩參差沙靣長蘭苕¶
種來隔浦荷千頃看去當風栁萬條晴光繞樹鳥雀噪¶
縳得芒針好垂釣載酒嘗過阮緒家到門總是王猷棹¶
談經抽牘并論文山根紫筍方穿雲劚還烹就雜茶荈¶
<pb:KR4f0030_WYG_164-11a>¶
玉帶有泉天下聞相傳此地即蘭渚上已曽經集王許¶
千秋尚憶禊賔年三月定傾留客雨今來同作京國臣¶
高梁屢見桃花春敝衣但濯龍池水觧帶難揮馬棧塵¶
夢中攀得鄉井樹欲賜官湖乞歸去狂客新祠久未成¶
務觀舊宅知何處十年奔走無宦情相期空負南山耕¶
多君猶有逍遥舘毎欲題詩三嘆生¶
　　　䝉内府席學士高軒見過隨于報謁時留飲感¶
　　　　賦三十五韻¶
<pb:KR4f0030_WYG_164-11b>¶
帝城春暖栁漸舒烏裘百結懸柴車王門何處堪曵裾¶
徒然懐刺隨屠沽北宫才子金馬廬曽披錦字紅綾書¶
從龍起自豐沛墟虛懐善下愛腐儒春行漸訪干木閭¶
自慚十載沉江湖浪隨嚴助思上書惟恐操瑟非所須¶
欲行還住多趦趄到門挾帚但埽除俯首不敢繫履絇¶
何期門吏禁走趨居然倒屣迎王符鼇扉宛轉闢綺疏¶
邀予並坐紅&KR0586;毺清談揮麈間有餘腰間尚掛雙玉魚¶
御河流水烹滿壺攢盤苑核兼山蔬楚苗之食隴阪蘓¶
<pb:KR4f0030_WYG_164-12a>¶
間寫馬酪傾乳酥宛如水底蟠珊瑚酒間誦我文未踈¶
蒭蕘曽採東園株鸞鳯五色狎野雛從來薦達稱子虚¶
枉稱予賦同不如方今築舘招燕都千里共披駿馬圖¶
丈夫知已無處無醉醒何必懐菰蘆¶
　　　送趙棠溪歸西江¶
棠溪趙子真天才千里馳騁如龍媒曽因借箸宰吾邑¶
滿城萬户皆嬰孩今來相遇薊州路早向長門賣詞賦¶
黄塵撲靣風捲衣蘸墨揮毫有神助春光初動栁拂波¶
<pb:KR4f0030_WYG_164-12b>¶
故園花發思如何掛帆通潞欲歸去酒徒市上還悲歌¶
天涯去住總為客請飲杯中壯行色此去無愁良㑹孤¶
前路何人不相識¶
　　　益都師相請召同舘生西堂讌集用陳檢討即¶
　　　　席原韻命和¶
從來珠履羡黄歇好客高風久淪沒但道公卿善下人¶
有誰肯結王孫襪况予落托久不前那得簸揚似糠麧¶
何期夫子亟引手不使出官誚六蝎坐令蓬虆傴僂人¶
<pb:KR4f0030_WYG_164-13a>¶
頓入玉堂造金闕季秋望日日將卒諸生講論燭未跋¶
突開絳帳通酒漿恍為戴崇設肴核炙肉分&KR0008;入豆新¶
霜葵軟齒嫌匙滑當筵酌斗如挽河那顧中宵有星孛¶
須臾銀箭落如雨帝閽已閉絶鬼謁苐恣雄談未肯降¶
轉使深盃不停罰我今納履將欲發世事紛紛慢相訐¶
人生好㑹能幾時日月東西嘆倐忽不見貧兒甫釋褐¶
便得登壇仗旄鉞何須把定三寸豪只賦天心與月窟¶
朝來爽氣滿西山吾且支頥拄牙笏¶
<pb:KR4f0030_WYG_164-13b>¶
　　　西堂讌畢仍用前韻擬宮怨詩益都師相詩先¶
　　　　成命予援筆立和其後¶
長信宮中秋雨歇昭陽殿裏星初沒秦女朝來未巻衣¶
班姫夜久將弛襪憶陪阿母學針線頗厭小郎食糠籺¶
苐向釵頭綴玉蟲幾曽臂上填朱蝎誰知一旦選良家¶
&KR0205;絏黄羅赴天闕才人下比厮養卒永巷隨行覆足跋¶
每開温樹使探花但食金桃便藏核我今欲織龍衮裳¶
桑壇浴繭如脂滑祗恐繰成五色絲朱紫青黄變為孛¶
<pb:KR4f0030_WYG_164-14a>¶
古來九嬪掌婦儀不使三宮盛女謁同車宜謝璧門行¶
退養甘䝉掖庭罰况當邢尹甫見憐豈有昭儀敢相訐¶
春花秋月如等間暮雨朝雲總翕忽茀服華袿拜罽茵¶
何須繡黼提章鉞莫道飛蛾善築牆莫言狡兎能營窟¶
官家如㸃上陽人恐有佳名再書笏¶
　　　膠東道中寄周生六十初度¶
拒霜花發紅滿枝畵屏金鳯䨇差池汝南高士遘花甲¶
弧矢在囊酒在巵廻思夙昔擅聞望藝苑鷄壇屹相向¶
<pb:KR4f0030_WYG_164-14b>¶
第五名垂驃騎間中郎文在司徒上閉門高卧三十年¶
東堂有弟留花甎潯陽自負達人譽洛下共稱之子賢¶
與予意氣頗相得論議當前快冰釋菜蕨猶存澹泊心¶
艨艟不費推移力(周生毎談/名理故云)自憐歲暮淮海行馬前挹¶
水長清清只因早向膠東路時見長庚徹夜明¶
　　　宛平相公初度奉贈七月八日¶
往者¶
開國主文教前有宗伯後七兵燕許一時得父子袁楊¶
<pb:KR4f0030_WYG_164-15a>¶
數世皆門生伊余被¶
詔待官邸親謁尚書集賢里堂供¶
先皇舊賜書園通後夜新添水春雲繞屋花繞牀豈期¶
絲竹還東庄翟公在籍甫終制曹相就家趨辦裝槐㕔¶
入坐署堂押百職班迎敢相躐鼎耳環看總赤文詞頭¶
待判加黄帖自來䇿拜重報胙况復新參本名輔題冊¶
重思¶
母后恩探符特赴¶
<pb:KR4f0030_WYG_164-15b>¶
陵園路三年槖筆為史官私書不敢投任安感公冰鑑¶
炯相照使我墨花寒未乾始知元宰受帝禀手摘星辰¶
類菽荏不信試看河漢間昨夜天孫布雲錦¶
　¶
　¶
　¶
　¶
　西河集巻一百六十四¶
