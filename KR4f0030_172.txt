# -*- mode: mandoku-view; -*-
#+TITLE: 西河集
#+DATE: 2015-08-25 00:29:26.798741
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷一百七十二
<pb:KR4f0030_WYG_172-1a>¶
欽定四庫全書¶
　西河集卷一百七十二¶
　　　　　　　　　　翰林院檢討毛竒齡撰¶
　　五言律詩(五/)¶
　　　北征二首¶
南浦歌難斷東山望轉親素絲方薦璧斑髩已如銀據¶
地憑方朔(東方朔有/據地歌)将車共買臣誰憐千里驥垂老入¶
風塵¶
<pb:KR4f0030_WYG_172-1b>¶
　　　二¶
乞病書誰上登車路自分驊騮難作隊羔雁枉成羣小¶
草經霜出枯蘭藉火焚周顒歸計在休作北山文¶
　　　題陳節婦卷子¶
東海波難逝南山烏自翔嫁衣長在桁婺緯不盈筐玉¶
樹當堦綠金釵墮井黄羅敷年五十無復採春桑¶
　　　清明日彰義門送客¶
丹禁分題罷青門送客行鄉程悲阻隔佳節遇清明帳¶
<pb:KR4f0030_WYG_172-2a>¶
飲風前緩車塵雨外輕鳯城新栁色欲折不勝情¶
　　　傳臚侍班¶
景運開科舊¶
天門放榜新¶
九重忻得士三唱換臚人¶
陛仗排雲曉¶
宫花照地春慶雲成五色喜氣徹¶
楓宸¶
<pb:KR4f0030_WYG_172-2b>¶
　　　送單贊府之任休寜¶
姑理松間詠無卑栁下官青袍還舊服白舫上新安霜¶
後民田熟雲來鳥道寛黟山千萬户總作洞天看¶
　　　二¶
玉闕依連嵗金風送及秋簽書憑贊府宦跡羡徽州亭¶
敞堪棲鳯刀懸俟觧牛鄉心和婺水同向浙江流¶
　　　同諸公集家明府㑹侯邸舎分韻得花字¶
禁苑度歸鴉開罇對燭花羊羔烹芍藥龍劍合鏌鋣書¶
<pb:KR4f0030_WYG_172-3a>¶
辦三墳博歌看兩髩華陶家有宗誼相顧感長沙¶
　　　集家明府同諸公賦鹿脯分韻¶
野脡分難得仙厨劈最宜盤空方決齒裘暖不須皮得¶
草呼朋急包茅誘女遲平原遺帖在誰與共臨池¶
　　　集韻牌即事¶
高㑹開三雅裁詩抗五都分題標綠字就坐擁丹罏狎¶
雀遷林牗看蟲結井梧他鄉相對晩那惜嵗將徂¶
　　　喜梅庚至同施侍講韻¶
<pb:KR4f0030_WYG_172-3b>¶
客館綠草發酒市青帘開春色幾時到故人千里來公¶
儀有儒術梅福本仙才駿骨當時重黄金更築臺¶
　　　再用前韻贈梅庚¶
上國逢春至横門喜旦開花看酈亭發人自北湖來逺¶
興同仙尉高科却茂才帝鄉能攬勝一眺華陽臺¶
　　　送汪令之任淄川¶
為邑當齊地之官到祝其山環羊叔里花發鄭生祠玉¶
匣開丹篆金堂展素絲陶潛行縣去剛及早春時¶
<pb:KR4f0030_WYG_172-4a>¶
　　　二¶
歴下初為政陽坡舊有名綬花隨鷊轉書薤近庭生目¶
送雲山逺心同海嶽清興來能種秫不礙魯田耕¶
　　　長安春雪初霽飲閣學李夫子宅分詩牌集字¶
　　　　同顧二舉人魏大員外¶
禁曙初融凍城春已放妍堆山斜作練着檻細流鉛獸¶
撤含灰凹鵶翻落糝圓南隣追勝屐望盡白毫顛¶
　　　奉和髙陽相公除夕入閣草制即事原韻¶
<pb:KR4f0030_WYG_172-4b>¶
制為專簾草車從過闕停曉含樺燭彩春入栁條青册¶
府迎三朔台階轉六星東風方及物論燮本無形¶
　　　二¶
餞臘金門外封函玉案前椒盤兼饌美桃板綴花妍幕¶
北来王日荆南收盗年彌綸終嵗意應向此宵傳¶
　　　謬和高陽夫子除夕草制原韻辱䝉賜詩仍用¶
　　　　前韻詞過奨誘因復依韻奉呈二首時己未¶
　　　　臘月三十日¶
<pb:KR4f0030_WYG_172-5a>¶
翠柏傳方始寒蓬轉未停送年憑酒綠垂老脫衫青北¶
闕迴陽景東方愧嵗星四時看再造草木自含形¶
　　　二¶
日次行將盡天階望不前松盆驚嵗晩花餤待春妍運¶
際風雲㑹恩深戊巳年昌黎安蹇劣敢藉上書傳¶
　　　贈䢴上巴君¶
曉樹能棲鳳秋河看上魚人垂高士傳家有太常書鄉¶
酒隋宫逺林花¶
<pb:KR4f0030_WYG_172-5b>¶
帝里疎隔江如有贈吾欲採芙蕖¶
　　　金黄門五十¶
張湛馳嶤闕王褒使故鄉蒼龍環北斗鳴鳳在朝陽婺¶
水呈丹籙秋花映皁囊黑頭看入相五十省中郎¶
　　　晩宿傳是齋贈駱佳采作(即徐昭華/外人也)¶
開巻烟雲集當軒花樹明贅為齊地客少擅義烏名永¶
夜看揮麈掄年及請纓閨中有徐淑莫忘述昏情¶
　　　贈禾中盧使君¶
<pb:KR4f0030_WYG_172-6a>¶
南服諸侯在東方千騎臨楷模需子幹經術重盧欽徳¶
比崑山玉清辭昌邑金伯牙臺畔過誰與道知音¶
　　　盆桂和韻¶
顥氣三秋爽丹葩四蔕含幽香聞月下佳賦詠淮南屏¶
隘襟逾擴盆低手可探不須分作釀待飲幾回酣¶
　　　同枚典簿集梧隂草堂¶
梁苑論文候西園對酒時朱櫻堆似火碧鯉鱠成絲雨¶
過收雷逺雲開度日遲㨿梧看病減枚叔有新辭¶
<pb:KR4f0030_WYG_172-6b>¶
　　　送陶丞之官¶
試仕趨伊洛之官入澗瀍雲山開縣道河水灌鄉田朝¶
雨催行&KR1707;秋花㸃贈鞭驛亭無酒𣙜留醉便門前¶
　　　䝉隂道中¶
城隱斜陽裏旌連古驛中林霏開北道山勢萃東䝉草¶
閣侵雲綠氊車度野紅因思作藝日羽畎舊能同¶
　　　殿試和李中允作¶
制䇿恢鴻典臨軒展¶
<pb:KR4f0030_WYG_172-7a>¶
睿裁天人齊奏對雲漢自昭回綵筆爭花發罏香引篆¶
開封題¶
天語近不藉鳳啣来¶
　　　元日同諸公集曹舍人宅限韻¶
上日尋良宴高軒集勝亭嵗筵籠暮靄天闕聚春星缾¶
汎椒花赤詩題柿葉青獨慙元旦㑹未設戴憑經¶
　　　二¶
帝里人俱集春杯客共銜相逢稱夀履雜坐間朝衫麗¶
<pb:KR4f0030_WYG_172-7b>¶
賦推曹植新聲度阮咸五辛盤正美勿復嗜酸醎¶
　　　奉和¶
聖製閱河隄作¶
天子念河決親詣龍淵宫隄與江流接源從漢使窮東¶
漸咨伯禹南徙笑咸通¶
聖藻方貽誦誰能掩大功¶
　　　二¶
覆鬴初成道宣房早築宫白魚圖自獻鼯䑕飲俱窮竹¶
<pb:KR4f0030_WYG_172-8a>¶
石分菑楗芻漕輓㑹通河平膺爵賞看比徹侯功¶
　　　看菊夜飲¶
别館丹霄近閒堂綺席開星辰天上合車馬日邊來絳¶
樹迴歌扇黄花汎酒杯東籬遺興在宫漏莫相催¶
　　　答寄梅東渚二首¶
盡日懷東渚因風想北樓書来燕市暮人坐敬亭秋九¶
市驚三絶雙金起四愁思心逐河水直溯大江流¶
　　　二¶
<pb:KR4f0030_WYG_172-8b>¶
春到宣州麗花開宛水寒游仙真漢尉良友是都官雁¶
度忻留字鴻飛感漸磐草堂寄傲久猶肯憶長安¶
　　　北行入兖州界同王明府作¶
城僻人烟少山行客路幽晩天低魯地秋色遍徐州峻¶
嶺盤蹊度清泉夾谷流同行王别駕不為海沂留¶
　　　詠菊四首(陳中丞/席上作)¶
　　　　紫袖西施¶
繡頰凌丹閣蛾眉掩絳紗粧遲當晩日袖薄翳朝霞翦¶
<pb:KR4f0030_WYG_172-9a>¶
帔分仙侣和衣入館娃東牕頻倚笑尚見一枝斜(崧曰/時座)¶
(客十三人五人為詩初傳是作至和衣句座客皆失色/及畢主人命優人捧觴代花謝兼折花四枝插車後歸)¶
　　　　鶯語黄¶
籬&KR0034;金衣散玲瓏寳樹齊窺人同葚熟宻葉隔枝低織¶
素還穿影㩦柑當聴啼秋霜砧杵後恰有憶遼西¶
　　　　金穿宫¶
本是瓊臺種還疑上苑分銅鋪啣殿月金椀貯宫雲共¶
輦雙絲轡穿針五組文平陽歌舞在閣道正斜曛¶
<pb:KR4f0030_WYG_172-9b>¶
　　　　蜜輪¶
油壁驅来近羊車望轉迂傍㰚遮蝶翅隔&KR1707;落花鬚漆¶
扇迴轅下黄支蔽道隅夕飡同墜露一様釀蜂酥¶
　　　送劉勃安還淮隂¶
不見劉真長于今二十春酒披燕市月衣落御街塵家¶
室真堪戀音書莫厭頻眼前相送者豈是盛年人¶
　　　二¶
未遂東山志還為南浦歌高情薄俗少良友舊鄉多懷¶
<pb:KR4f0030_WYG_172-10a>¶
璧驚投店堅冰好渡河淮隂城下栁長記聴&KR0911;婆(崧曰/搜神)¶
(記以琵琶/為&KR0911;婆)¶
　　　寄何毅庵有感(時避人之/長沙未歸)¶
驃騎聲名在廬江譽望賖南臺餘柏葉東閣有梅花庭¶
下趨三俊屏深萃五車楚人謡諑巧切勿滯長沙¶
　　　任黄門舊宅齋前新産芝草同友賦贈¶
綠野臨流遠丹芝繞砌開風為三秀發雲䕶九莖來攬¶
珮商山聘賡歌漢殿才鶴啣新簡至五色詎須裁¶
<pb:KR4f0030_WYG_172-10b>¶
　　　二¶
舊里藏書處忻看瑞草生華文如霧合煜質本星精籞¶
苑應同産仙禽可代耕高門餘慶在長見玉田榮¶
　　　赴臥龍山堂觀燈宴作(和姜太/翁韻)¶
星橋環曲幛火樹敞高筵一任連宵雨長如不夜天酒¶
深看鳳舞山靜似龍眠幸捧仙翁杖閒堂景倍偏¶
　　　貽縣令¶
江縣桑枝秀山城栁色新賈彪真似父鄴令宛如神俸¶
<pb:KR4f0030_WYG_172-11a>¶
薄稀隨吏庭閒少訟人置身琴鶴侣早晩得相親¶
　　　二¶
十載忘兵革今來烽火傳戢奸甞秉鑑調戍自揮絃操¶
比横江石貧無綰綬錢閭閻凋敝久端藉宓生賢¶
　　　北行即事¶
客病愁來劇徵書老去多扳鱗瞻紫闕載馬渡黄河魯¶
殿雲中出郯城雨後過公孫方應詔其奈兩生何¶
　　　客福州訪許不棄郡丞園居䝉留飲數日即事¶
<pb:KR4f0030_WYG_172-11b>¶
　　　　書壁¶
閩嶠三千里師恩四十秋(蘓子瞻憶歐陽守潁日約客/賦詩嘆曰師亡後四十春秋)¶
(無繼此矣予少受知郡/丞大父平逺夫子故云)通門傳北海舊路感西州好客¶
罇還滿文孫硯獨留到來清興發倚徙聴鳴鳩¶
　　　二¶
名高甞集履巷隘不容車近榻花千朶當階水一渠鳴¶
榔呼土附(池上擊板/聲則魚集)結袵採軒于海上烽連後猶餘萬¶
巻書¶
<pb:KR4f0030_WYG_172-12a>¶
　　　三¶
敞閣山頻入閒園春易過樹深時鳥變草暗晝蚊多鮮¶
膾調紅粉香羔煑白螺座多名下士相顧一高歌(時鄭/宫坊)¶
(高徵士陳孝亷蔡進/士藍山人諸公在座)¶
　　　四¶
海畔探金鎻堦前倒玉缸巻蕉深當杓(次日摘蕉花/片作巵侑酒)臥¶
樹老横牕壁幔晴猶濕鄉音醉更哤(座上多/操閩音)閩南饒勝¶
事思煞釣龍江¶
<pb:KR4f0030_WYG_172-12b>¶
　　　客寓南園答曹明府見貽原韻¶
春風吹滬上春思復如何雲牗通蓬海花堦似馺娑道¶
書愁後解佳氣晩來多千里相依者桐江舊釣蓑(明府/曽宰)¶
(桐廬/故云)¶
　　　過沂州作兼寄州守邵君¶
纔入沂州境清思滿客懐周官通浸沭禹貢並徐淮秋¶
雨行彌促春風志未諧封軺無意度不欲近官齋¶
　　　送林戸部使學河南¶
<pb:KR4f0030_WYG_172-13a>¶
使帟東封轉星曹北斗懸名高班鷺日文變景龍年雲¶
路瞻司命天書奬進賢中原推轂重應贈繞朝鞭¶
　　　二¶
授簡搜儒術驅車出帝鄉九徵剛矢效一顧鮮留良客¶
盡誇梁苑文曾貴洛陽三花開少室倍覺掞天長¶
　　　夜飲家萇倫宅¶
畫檻臨秋爽丹花滴露濃泉明懷舊族杜位感吾宗庭¶
樹年前種家書醉後封夜闌方秉燭月色正溶溶¶
<pb:KR4f0030_WYG_172-13b>¶
　　　福州訪陳紫巖舉人西園亭子即和其初還故¶
　　　　廬原韻二首¶
東越名賢繼西亭别宅居傍櫩留綺石隙地種嘉蔬客¶
屐穿林迥園花着樹疎長春宫未廢游讌近何如¶
　　　二¶
華闥名猶舊朱門望總非隔橋通水罩入座負垣衣津¶
繞龍還合倉空雀苦飢雨餘天一碧為看藥苗肥¶
　　　高固齋徵士陳紫巖招予西園亭子雅集仍用¶
<pb:KR4f0030_WYG_172-14a>¶
　　　　前韻同鄭幾庭宫坊前軰蔡思齋進士暨陳¶
　　　　越山許不棄藍公漪諸子¶
邀賔季倫澗載酒子雲居煎餅堆銀線淘羔攪露蔬談¶
深意氣浹醉後禮文疎應念東安客松齋定不如(唐秦/系予)¶
(郡人曽寓此地東安/種萬松自居故云)¶
　　　二¶
論世分今昔繙書騐是非花光明入牗海氣濕侵衣香¶
爇思俱㝠膏饒腹易飢南閩春又盡何處逐輕肥¶
<pb:KR4f0030_WYG_172-14b>¶
　　　飲陳越山齋有贈同鄭宫坊高徵士諸公限韻¶
勝友連辰集高齋委巷通魚梁雙甃碧鸎粟一枝紅削¶
脯加春膳炊彫愛晩春道山亭下路總在醉鄉中¶
　　　二¶
螺水環晴郭鸞臺接故居(其尊人舊/官省中)進蒸和稻屑帶釀¶
濾花鬚(特覔佳酒以/蓮鬚為釀)歌動牕前鳥談贏海外書穉兒能¶
下食誰謂鳳毛疎¶
　　　和韻錢徐生克堅之益州幕¶
<pb:KR4f0030_WYG_172-15a>¶
尚有涪江興毋嗟蜀道難家因啣蕨苦溪近浣花寒途¶
記縁愁作鄉書帶醉看慈闈春漸轉何以慰晨餐¶
　　　二¶
名重游梁賦装摇入幕情戍樓依晩泊江水向春生高¶
㑹偕賔主他鄉有弟兄益州橋畔月萬里一相迎¶
　　　送曼殊(有序/)¶
　曼殊病中每夢阿母促之歸乃貎以木衣装送奶奶¶
　廟¶
<pb:KR4f0030_WYG_172-15b>¶
且送青娥去言隨阿母歸荷花開作面菊葉翦為衣泪¶
盡中途别魂離何處依他時香案下相待莫相違¶
　　　二¶
豈有登車意原無唾井情因身長有病阿母鎮相迎寳¶
髻山桃挿香骸土木成傷心未開閣生放小蠻行¶
　　　秋杪陪羣公集同年馮太史宅觀菊分賦得潛¶
　　　　字¶
秋日照高檐秋花帶露拈官貧門自掩客至酒頻添軟¶
<pb:KR4f0030_WYG_172-16a>¶
菜經宵凍疎衣減夏炎故園三徑在何處覔陶潛¶
　　　二¶
清興招同舘晴牕對曲㡘篋中三豕渡花底一蜂潛下¶
食飢逾美深談慣不嫌滿頭思插去搔首白彡彡¶
　　　題何毅庵宅¶
碧帙晴還展青山老更親春迴龍澗櫂晩着鹿皮巾結¶
珮常遺客分門在證人(劉蕺山作證人社/以毅庵為都講)詩書饒萬巻¶
庭下有珣珉¶
<pb:KR4f0030_WYG_172-16b>¶
　　　紺上人赴崑山葉太史繭園請席聨句時宛陵¶
　　　　施少叅臨安丁禮部䢴上吳刺史吳門錢明¶
　　　　府尤司理蔡茂才俱有和詩¶
金谷龍鱗澗(張/杉)珠林燕子龕中軍新見請(甡/)高坐舊能¶
參解筏當杯渡(杉/)投詩滿藏函臨岐餘眷戀(甡/)相顧把優¶
曇(杉/)¶
　　　二¶
送汝歸崑阜(甡/)看君繫草鞋法傳迦葉玅(杉/)詩比惠休¶
<pb:KR4f0030_WYG_172-17a>¶
佳初地從招手(甡/)三江宛入懷朱門曾遍歴(杉/)可似住¶
茅齋(甡/)¶
　　　雪中集詩牌飲李閣學宅¶
翠嶂雲俱合平橋路未乾鶴歸棲院靜客至換衣寒翦¶
毳凌晨散涵暉向夜殘坐看東閣啓同厭大官餐¶
　　　葉公子守備清源¶
公子飽文史剖竹出東齊天際掣鷹隼腰間瑩鸊鵜陶¶
山雲欲滿濮上栁初低長嘯清泉上風流似鎮西¶
<pb:KR4f0030_WYG_172-17b>¶
　　　二¶
書生投筆早驃騎奉恩初鉅鹿方開壁聊城有射書春¶
風餞行幕遲日發輕車自笑頭將白無能佩玉魚¶
　　　曼殊病¶
汝本雙成質秋來一病深燈前衣戀影身後語傷心惜¶
誓留金合延醫賣鈿簪北南歸未定魂去那能尋¶
　　　二¶
但厭心長捧誰知病不甦無兒年頓盡恨母日來呼(初/娶)¶
<pb:KR4f0030_WYG_172-18a>¶
(時夢大士取盎中花見與故同館陳太史贈名曼殊及/病則曼殊自夢一嫗携兒至曰汝本吾家物我擠眼汝)¶
(當隨我去其兒曰家/去罷不去阿母么喝)黛椀誰書刺(予乏書記每晨/必寫刺數板)銀牀¶
想挈壺曼陀花一朶看向日邊枯¶
　　　奉和杜相公元日即事原韻二首¶
輯瑞朝正後端圭祝¶
聖餘陽回鄒氏谷春滿叚干閭荆楚調兵檄貞觀奏治¶
書蓂階方啓莢誰謂禁花疎(貞觀唐年號出易/繫有平去二音)¶
　　　二¶
<pb:KR4f0030_WYG_172-18b>¶
王春瞻首服相業繼當陽柏子懷貞切椒花引興長祈¶
年如召奭作歴授張蒼苐與朝元宴何須引奉常¶
　　　益都夫子賜示閏中秋詩屬和依韻二首¶
三五今宵月曾從秋半開彩鸞驚又至顧莵喜重來桂¶
樹長臨鏡茰花待舉杯齊紈將棄置皦皦似新裁¶
　　　二¶
西風吹未斷南吕琯猶開疊詠袁宏在聨槎海客來雲¶
留天柱月酒宿幔亭杯誰使瀛洲老還将水調裁¶
<pb:KR4f0030_WYG_172-19a>¶
　　　徐通政贈公生日¶
綠錡垂弧日彤庭賜杖年賔筵張座右朋酒醉花前石¶
匱天邊字荆溪雪後船¶
恩綸方累錫應有鳳書傳¶
　　　二¶
東國誇遺耉南州隱少微内臺銀作構上柱玉為扉海¶
鶴鳴瑶席山龍畫舞衣一陽吹律後漸見綵雲飛¶
　　　集同年米贊善宅和韻¶
<pb:KR4f0030_WYG_172-19b>¶
逼檻㧞山雲幽花入徑分亭虚巖作幛石罅水生紋秘¶
笈閒中發清譚靜後聞隣園延眺晩高樹掛斜曛¶
　¶
　¶
　¶
　¶
　¶
　西河集卷一百七十二¶
