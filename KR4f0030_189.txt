# -*- mode: mandoku-view; -*-
#+TITLE: 西河集
#+DATE: 2015-08-25 00:29:27.226548
#+PROPERTY: ID KR4f0030
#+PROPERTY: BASEEDITION WYG    
#+PROPERTY: JUAN 卷一百八十九
<pb:KR4f0030_WYG_189-1a>¶
欽定四庫全書¶
　西河集巻一百八十九¶
　　　　　　　　　　翰林院檢討毛竒齡撰¶
　　五言格詩(五/)¶
　　　重汎宫亭湖效劉楨體奉貽周副使三首¶
汎汎宫亭湖沿洄出彭蠡山川互盤紆雲霞散成綺念¶
君蓬瀛姿滄波浩無紀豈無鴻濛期流濫自茲始¶
　　　二¶
<pb:KR4f0030_WYG_189-1b>¶
蒼鶂翔湖濵不與湖雁羣徘徊下洲渚藻荇相繽紛方¶
其睇滄流豈不念青雲摩天厲秋節唼&KR0689;非所聞¶
　　　三¶
熒熒陵上苕灌灌丘中樹苕花豈無姿纍纍且縈佇陵¶
苕亦有姿樛木亦有枝願言保層柯眷此纎蔓施¶
　　　周括州南昌寓亭贈瞿生¶
括蒼賢太守有友名瞿硎相將泛海嶠掇食瑤華英春¶
風拂行斿秋水揚歸舲朅來度五嶺遘我南昌城太守¶
<pb:KR4f0030_WYG_189-2a>¶
指之言是將饗豐齡百歲方半逮一采榖石成方還平¶
原里高眺雲間星與之佇匡廬延此天半青¶
　　　於臨川江上灘作¶
杪秋廻迅商戚戚泝江湍江水激如筈挽舟上重灘深¶
淺清見底宛然還新安粼粼水中石可以滌尠歡修林¶
蔽圻岸雰霧相鬱盤雰解霧亦歛傾景浮清瀾短候苦¶
修涉佳盼良亦難況兼凜飈落隂蟬徹鳴寒瘁葉愛華¶
蒨枯流恧潺湲疇謂南中榮我獨懷癉殘寓物未更素¶
<pb:KR4f0030_WYG_189-2b>¶
中志隨節闌誰當假寒葭目以蕙與蘭¶
　　　詠史¶
良夜不能寐起視星辰稀四顧何蕭條孤雁當南飛寒¶
輝耀層林團露野草腓俯首思古人兩志胡相違柳惠¶
事汙君三黜為世譏周武稱聖明西林採其薇¶
　　　二¶
四海既混一六國咸歸秦不虞漢代儒猶自著美新草¶
澤甫竊發郡國先埃塵三川既淪亡軹道寃不伸人生¶
<pb:KR4f0030_WYG_189-3a>¶
有義分各自為主臣季布哭項羽王蠋悲齊湣烏鵲自¶
有侣毛髮亦有倫不觀山谷間尙有秦遺民¶
　　　施湖西白鷺洲講席贈蕭孟昉¶
清霜肅羣木麗景廻芳洲開軒抽衆奥講藝延八丘揚¶
鑣輯遐土抗旌逐良游先哲乆云逝紹聖良獨憂湖西¶
早毓徳尙席來躬修賢智效麕發激爽同川流璠璵既¶
奠陳笙磬將考求徒然昭俎實誰與羅饌羞彼美起伃¶
負秩秩揚牲卣執經數千人驩讌咸孔周澄波挹源㑹¶
<pb:KR4f0030_WYG_189-3b>¶
叩鐸袪紛紏晨暮獲芳訊擬議開爰諏遂令鷺渚側絶¶
勝鹿洞幽西江有謐學孑孑無前儔宣城嗣徽躅大義¶
盜討蒐吾鄉連舜水溯泳靡自繇遷延奉筵几臬兀若¶
贅&KR0146;緬彼素心士方合兼志侔發憤獨勷受豈不成千¶
秋鴻筵罕時覿嘉㑹難再酧投分託謠詠聊以播令猶¶
　　　酬别徐二十二嗣定原韻¶
熙飈廻寒原零雨載修塗西游阻長薄逝將復改徂振¶
䇿厲隰草抽纓結江蒲山川浩茫茫念子情鬱紆迢遙¶
<pb:KR4f0030_WYG_189-4a>¶
故鄉陌各以貧賤驅殊方幸連軌登陟延須臾如何又¶
越服惻惻臨路隅程生惄征縣孫子嘆遷衢行雖異豕¶
鹿往與涕泗俱嗟君千尋姿譽我徑寸株垂天茂文羽¶
謬許同鵷鶵何當把腹毳附汝南溟圖層柯䕃崇岡覆¶
此下土荼¶
　　　平年伯壽詩¶
泰山何盤盤海水何湯湯鳯凰棲梧桐鸑鷟鳴山岡伊¶
予汝南叟起家承韓疆名閥共韋許奕葉垂憲章中朝¶
<pb:KR4f0030_WYG_189-4b>¶
歴南渡萃族移東揚翁本廊廟才委擇任紀綱&KR0802;名邁¶
孫劭辟事同范滂在庭嗣賢哲入室成琳瑯陸暐見雙¶
璧陳氏推二方迄今視鳩玉眺望龍山陽徘徊共賔朋¶
羅列紛酒漿祈年重古稀鄉老尊三光況公攬徳輝貽¶
此世澤芳蓬萊接良㑹水淺三為桑何如捧流霞一顧¶
海水長¶
　　　將雛篇為陳庻常母太君壽¶
秦稽接天姥逺在東南隅君子善養親顏色方令愉每¶
<pb:KR4f0030_WYG_189-5a>¶
云母聖善少小曾茹荼負土越三世持户無一夫辛壬¶
鮮良日在襁恒呱呱㸐脂課完讀母口真卒瘏幸當項¶
領成驅騁追皇途如何對揚切翻令温凊疎今値設帨¶
日逺道承歡娛遙持一觴獻重以萬感俱東山有棲禽¶
其名曰孝烏嗷嗷反哺乳將使尾畢逋一朝翔青雲借¶
宿上苑株縱或報育逺敢謂羽翼孤不聞丹山凰五采¶
備徳符產子游四海所羡能棲梧滄波正清淺山谷仍¶
鬱紆他時返丹林百歲猶將雛¶
<pb:KR4f0030_WYG_189-5b>¶
　　　奉贈徐春坊先軰兼祝初度一十五韻¶
海嶽不易生鸞龍與杞梓況秉參鉉姿出入世所倚維¶
昔仰蓬觀格澤曜衆美陟驚瓊玉暉君家好兄弟孰悟¶
金馬廬偃蹇作後起豈有白髮翁而辱青雲友乃䝉鎔¶
造舒謙順及庶士軒宇開上靈泰道方下濟投贈饒案¶
玉斟酌逮酒醴高義薄矞雲崇情式波靡餘思發文藻¶
掞天一何綺自昔抱圭璧瞻彼誦有斐矧當皇路清周¶
道正如砥君子重所生願言毖攸始載詠崧高篇清風¶
<pb:KR4f0030_WYG_189-6a>¶
拂蘭芷¶
　　　送吳道賢南還¶
大雅乆不作下里笑折楊秋秋雙鳯同變作釜與&KR0008;夫¶
子懷儻哲特逹如珪璋氣雄闢雲海胷豁羅星房幽情¶
本詰曲露技鮮葢藏有時起吟嘯觸節成文章劈流試¶
劍影徹札洞箭鋩獨是鐘律減學者眯羽商聽聲略沙¶
識造管用黍量豈協朱孔絃徒厠黄門倡君來唱樂府¶
古調追虞唐情文接師䕫譜數註令羊拍散有刌度契¶
<pb:KR4f0030_WYG_189-6b>¶
注生豪芒鄭𤣥迷七均荀朂罷四廂何況元音乖但截¶
中指僵念君季英裔生在周侯鄉高門乆擴大駿烈時¶
誦揚四世嬗清徳五畝餘甘棠賜書簡增汗予杖衣裹¶
瘡諸子列上舍羣從饒中郎四游及京圻一顧誇驌驦¶
公卿争逢迎流俗罕頡頏其如薑桂性所至愁羶薌以¶
茲幡然去有似鶴羽翔當其乘風行引吭鳴高岡倐然¶
返遙海仍伏芝田傍長途絶篝笯濩澤無稻梁緬此凌¶
霄姿一望猶倘佯¶
<pb:KR4f0030_WYG_189-7a>¶
　　　何使君歸第詩¶
霜鞠被平野秋蘭蔽江臯吾師本金閨攬轡渡浙橋文¶
章布遙海意氣凌青霄五馬蒼梧行撫此僰與苗相如¶
乆馳檄馬援增銅標角巾返東第卧轍環西郊何當散¶
珠光白日還海潮¶
　　　題水閣觀蓮圖(為查又/微作)¶
敞閣臨廣陂倚柱薰風生襟同碧梧爽氣與流水清傍¶
江有荷花呼童鼓兩槳採之欲貽誰獨立結遐想¶
<pb:KR4f0030_WYG_189-7b>¶
　　　紀恩詩(有序/)¶
　康熙二十八年二月¶
皇上以觀河南巡(臣竒齡/)初迎之嘉興城北既而¶
軫念河患¶
躬禱禹陵十三日渡江夜雪著曙滿江口趨走不及徬徨¶
　跪道左侍衞馳詢銜名去既則¶
皇上勒御馬遣侍衛馳至跪所傳¶
皇上問毛竒齡你病已好否對未好侍衛回奏¶
<pb:KR4f0030_WYG_189-8a>¶
皇上顧之去暨十五日還渡(竒齡/)復送之望京門外¶
皇上望見復勒御馬囘向親問毛竒齡你病已大好否¶
　對尙未好又¶
問是如何病對是雙足風痺不能站立之症又¶
問如何不調理對調理不能好及又¶
問則¶
天語過高艱于卑聽侍衛呼答應乃對曰小臣毫末何¶
　足當¶
<pb:KR4f0030_WYG_189-8b>¶
皇上垂問¶
聖恩浩大(小臣/)何敢當(臣/)叩首謝¶
恩遂首地三至訖然後控¶
御馬復¶
顧之去竊思(臣/)濫叨¶
主知侍從七載曾無杪忽有所補裨即請急以來又及¶
　三稔日為二豎所苦報稱無地深用抑損雖心懸¶
魏闕而駑戀未遂何幸¶
<pb:KR4f0030_WYG_189-9a>¶
聖恩惓惓垂眷再三即大臣親切未易叨此異數么小¶
　病廢何以得此犬馬齒雖衰欲不鞭䇿僵足捐糜殘¶
　踵不得矣因為紀¶
恩詩一章以誌感激匪敢誦揚¶
聖徳亦以攄(小臣/)幸遇之私云爾¶
生平苦椎㥶輯足東山阿何期¶
天門開垂老應制科(天子親試/者名制科)丞相上墨業擇菜分侯¶
莎¶
<pb:KR4f0030_WYG_189-9b>¶
至尊秉皓鑑指事斥女媧(時鍊石上親閲予巻獨指/摘    語有    御批票)遂¶
爾官親近日侍丹㰚欏槖筆紀鴻要作史愼細苛逡巡¶
七載還日影甎邊過中間荷¶
帝眷曾賜雕錦䋪¶
瀛臺饗親臣座末猶張羅于時最堪念三省校士多即¶
就部宴時¶
宣予¶
殿東坡閣臣相迎言所進書蚪蝌¶
<pb:KR4f0030_WYG_189-10a>¶
親攜至海淀歴歴經¶
聖睋¶
天語道才士¶
褒詞勝温鍋(時滿中堂傳予至閣門宣學/上㫖謂所著通韻好有才)　小臣感腸¶
肉老淚如逝波不幸五父殯告歸筮陂陀翕倐遘風厲¶
三歲成巨疴迄今踞里門有鬼在膝䯊徒然仰¶
天闕何由侍¶
鸞和¶
<pb:KR4f0030_WYG_189-10b>¶
聖人省方俗南下將觀河愁聞沂沐濫厭聽宣房歌歛¶
圭向苗山埋璧祀窆窩(禹陵有窆石相/傳藏衣冠處)迎¶
鑾樟亭東始得攀¶
御騧¶
皇恩尙垂恤駐蹕宣玉瑳平沙㙲寒雪驟覺光風和¶
天顏咫尺間軫是何病魔拜手復稽首小臣患跛跎伊¶
昔授筆札日夕傍玉珂東㕔抱襆被蟠戀如蜒蝸相隔¶
僅三稔棄置同敗蓑巍巍¶
<pb:KR4f0030_WYG_189-11a>¶
萬乘尊猶認道上㹻土芥等手足温言重挪挱分卑尙¶
如此情深可奈何所喜¶
聖人出甘露垂青稞大禹所巡地夜半來神鱓況復麒¶
麟生正在舜水渦則是一遊豫四靈紛㜑娑豈有扶輿¶
升不即蘇廢瘸東南感¶
皇澤擊壤遍稚妸何為卧蓬門啟口時呿呿¶
　　　集南湖即事¶
揚舲出乍浦高㑹南湖濵春流漲前溪朝日吐逺津結¶
<pb:KR4f0030_WYG_189-11b>¶
歡共遐邇慕類忘新陳臨江接輕航大道馳廣輪平居¶
既修逖積歲多風塵何期愬難遘兼得叙所親高筵倚¶
長薄妙伎聨芳茵但憎酒車緩勿愁日馭湮遲之見没¶
月將欲留經旬離懷未全抒良遇當再伸嘗恐歲時邁¶
對客為懽忻況兼道路難避人多苦辛清明斷霜雪裹¶
㡌如綸巾早行尙䝉頭雙髩已若銀¶
　　　秋日集城東何氏山庄¶
積雨散伏熱新晴動秋陽涼風接單衣亭午到草堂疏¶
<pb:KR4f0030_WYG_189-12a>¶
沼澹雲影層樓翳山光分黄野禾熟帶綠江橘香蓮枯¶
露錦鴨桑落餐綿羊魚笆截長陂蟲繭絡敗牆佳客授¶
素簡主人持清觴談議得快節投擲當樂方良時有代¶
遞高㑹非尋常況丁物變衰野行多悲傷人生苦離索¶
逝者如滄浪好樂曾幾何蟋蟀又在牀¶
　　　泛舟¶
泛舟來南湖日没夜氣侵北山有明月南山尙隂隂微¶
風盪湖波躍躍如散金我欲看明月月在山樹隙上山¶
<pb:KR4f0030_WYG_189-12b>¶
看移時滿袖畵山葉虛聞水聲動獨坐心自恐下山問¶
前舟露滿舟上頭¶
　　　送姜黄門赴都¶
紫微曜層清列宿明天階興雲鬱文昌閶闔一以開君¶
子秉亮節振藻揚九垓託身蒞華要握筆相徘徊藻合¶
識魚在梧菶知鳯喈乍轉青𤨏闥復入銅龍隈暫言隔¶
通軌遂得聨清裁敷文播朝列將以躋上台璠璵炤日¶
月亮能積中懷明堂貯鴻寳秘此鼎與鼒祗念幽壑侣¶
<pb:KR4f0030_WYG_189-13a>¶
徒抱中林材出處既已異去就臨當乖結轡淩滄洲安¶
能與之偕行將攀修衢與之詠康哉¶
　　　答張生見詒¶
文鳥負翠羽揚輝集高丘東飛覔琅玕暫向洲渚遊清¶
河有佳士意氣凌朋儔英年發鴻譽典籍披已優作賦¶
類平子方略追千秋聞聲願瞻依常恐道阻修一朝整¶
崇駕縱轡臨荒陬相從挹言議宛與江海流明姿映寒¶
日高興乘清秋禪闗誦曇摩長嘯居上頭顧予贈佳什¶
<pb:KR4f0030_WYG_189-13b>¶
逺勝英玉投結軆近南雅敷文並商謳大道乆不作盛¶
誼今難求殷勤諷來章聊以當泳游¶
　　　雙壽詩(為徐克家/兩尊人也)¶
高天敷崇文厚載揚丕熙膚華孰為材淑徳不可儀君¶
子啓壽域逹人為邦基流徽及中閨壽母與令妻我欲¶
溯自始因之風來茲南州本名胄北海垂華綏前喬鬱¶
根株歴植蕃溉滋加以兩無慙克大卿長軌毗厥四有¶
徳畢潤鍾郝姿偶當元㑹開周此星辰馳兩紀競緯絡¶
<pb:KR4f0030_WYG_189-14a>¶
二離爭融輝何用紱麟角孔庭饒青絲何用組鳯毛謝¶
氏多彩&KR2878;東公授文章西母貽瑤琪南箕輸酒肴北斗¶
吹塤篪三君羅門廡八龍侍堦墀平生稱俊及登堂拜¶
賢懿亦有顧㕑彥醬酳工走趨我來扶玉杖玉杖修難¶
持更為捧珠髲珠髲煩寳璣但進難老觴誦此無疆詩¶
　　　蠡城公讌詩(有序/)¶
　姜侍御東游蠡城同人公讌于張春坊故宅酒半侍¶
　御出所擕伎童三人登塲㸑演皆殊姿妙藝相遞為¶
<pb:KR4f0030_WYG_189-14b>¶
　旦色歌扇招風舞裙曵地坐客皆心醉如是三日徐¶
　二十二朱三各起為倡韻屬予和詩¶
清風起長林高樹環深堂君子懷素心佳晤合兩鄉前¶
屏列丹青下坐陪綺黄進此芳筵珍間以華燭光名優¶
越數隊别部皆成行急管凌繁絃嘈襍踰衆常中酒出¶
三姣繡帕朱裲襠千盤舞皆廻四目瞪若僵倚徙玉抛¶
撇盼睇珠熒煌頰鮮勝鄭桃喉轉過謝楊鷄嘂換罏炭¶
鴨睡添衣香侍御雖見慣亦復神思揚一日舘易設再¶
<pb:KR4f0030_WYG_189-15a>¶
日筵改張三日衆心醉瞀瞀都猖狂古稱殊絶伎間代¶
始一章歌有緜子駒舞乃公孫娘今茲盛繁㑹曭㬒羅¶
百昌良辰遘神觀過此安可忘&KR0480;園集時彥驄馬逢秋¶
霜願言保修期歡樂應未央¶
　　　恭祝張母王太夫人壽詩¶
海上鳯九羽庭前樹三珠方泉與圜流所蓄應有殊我¶
友踵名胄伯仲同衾居微文成圭璋細行皆楷模在堂¶
有老母本是烏衣姝其弟正義公(夫人弟三元趾于甲/申之變自沈柳橋謚)¶
<pb:KR4f0030_WYG_189-15b>¶
(正義/先生)湛身從靈胥䫲頷辭秭歸博謇慰女嬃季子逺從¶
王(季子張楞揭竿/從王蹈海死)荷戈走荒塗未聞行絶袂但見望倚¶
閭只今孔巢子(謂木弟/南士也)猶結匡山廬持畚偕隱淪負米¶
為歡娛南弧星當明北陸景未徂歲寒辨松高風勁知¶
草枯從來祝千春但得誦九如惟有母徳宏俯仰思踟¶
蹰¶
　　　初入史館作¶
昭代重文治翹車遞相因¶
<pb:KR4f0030_WYG_189-16a>¶
聖教開中天皎若星日陳¶
詔令下郡國薦逹如崔駰䇿對賜著作不止能親民所¶
念勝國史是非方未伸館錄既漸缺册府亦已湮因命¶
合繩纂衆腋同補紉載事在集意辨誤需求眞記疎陋¶
歐宋識弇誚向歆嘗恐大政略要使陳編新誰謂石室¶
藏便若海谷珍代易少忌諱辭一均見聞野稗過苛激¶
翻足傷人倫靖難詬聖祖易嗣憎忠臣幾有祕閣裁下¶
與穢史鄰生平負末學往欲追龍門何幸紹前修濫把¶
<pb:KR4f0030_WYG_189-16b>¶
拙匠斤内府給筆札下使供柴薪當此委藉重敢不刪¶
述勤從來尙記善所傚惟獲麟如何紊褒譏遺論徒千¶
春¶
　　　蔡子伯庭前藝蘭忽一莖兩花過之有作¶
三陽扇融和百草盡疏布庭前有幽蘭輝輝總銜露一¶
苞發雙莖比莖坼兩跗翹然孤高姿團欒自相附初生¶
本空谷不與凡草伍芳㽔托櫩楹雅意重囘互春風發¶
新榮階草展故素顧茲埤麗情相期詠修姱¶
<pb:KR4f0030_WYG_189-17a>¶
　　　二¶
猗猗庭前蘭日出汎景光沙石蒔有時湯茗沃已長誰¶
言擁孤標所見非同方至徳必有隣草野應共藏古稱¶
君子佩不以幽不芳樹蕙既百畮搴蘺亦三湘相將得¶
儔侣勿道殊衆常不見蘭澤間新花滿東堂¶
　　　答吳生¶
方泉藴良玉圜流産明珠藏弆既已深表見良獨殊跂¶
予薄蘭渚睠念菰城隅五湖&KR1353;龍盤八彩看鳯雛文囿挺¶
<pb:KR4f0030_WYG_189-17b>¶
珪璧徳器揚璠璵于焉景遐標所在饒令譽違時變涼¶
燠溷俗忘哀愉懷哉進退艱徂矣歲月除碧葉被叢薄¶
彤雲轉林閭庭昏接新隂春&KR0233;還舊居高調不可和佳¶
步難為趨何當挹流波再鱠雙鯉魚¶
　¶
　¶
　¶
　西河集巻一百八十九¶
